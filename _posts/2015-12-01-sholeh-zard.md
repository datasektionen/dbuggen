---
title: Sholeh Zard
category: 5
author: Karl Hungus
tags: 
order: 1
---

När den bitande kylan slår din själ likt vågor mot havsklipporna, börjar du fundera över vad på denna värld som kan få humöret att svikta från total misär till överdriven njutning på så kort tid som möjligt. Vi låter våra tankar flyga över ett antal länder till horisonten vid mellanöstern i västra Asien. Vi kommer till det halvstora landet Iran, med en lång historia av en stark matkultur med starka traditioner. Vi skippar allt man äter under dagen och hoppar direkt till efterätten, där den persiska matkulturen gärna består av exotiska lyxigheter som saffran, nötter, torkade frukter, russin och frön, och definitivt med te till.

Efterrätten Sholeh Zard - som lösaktigt översatt till svenska betyder “det lösa gula” medan det egentligen borde kallas för “saffransrispudding” - är en klassiker i många persiska kök. Enkel i sitt utförande, vacker i sitt presenterande, munvattnande i sin smak och mättande i sin helhet. Sholeh Zard är en perfekt avslutning på en trerättersmiddag med dina vänner. Förbereder du innan du går ut på fest, så kan den även vara en perfekt midnight snack när du vill avsluta lördagkvällen på hemmaplan.

Karl Hungus nya matartikelhörna _Koriander & Hummus_ presenterar stolt det första receptet ur den hyllade serien _Efterrätter för rätta efterfester_:


### Sholeh Zard

**Ingredienser**:

* 3 dl jasminris
* 7 dl vatten
* en liten handgrop salt (typ 2 krm)
* 3 dl socker
* 1 paket saffran
* en del kanel (typ 1 matsked)
* 1 dl rosenvatten
* rapsolja
* 0,5 dl strimlad sötmandel
* 2 msk krossad pistagekärnor

Okej, man kan göra den här fantastiska delikatessen på många sätt, easy, medium, hard och expert. Lite som Guitar Hero. Jag har valt att gå på en medium-hard-way. Exakt, jag skapade min egen svårighetsgrad precis.

Vi skippar tidsslösande framförhållning och risblötläggning och hela det köret, och hoppar direkt på kokningen. Häll upp 7 dl vatten i en kastrull, sätt den på plattan och gasa på. När vattnet kokat upp, så kör du i lite salt. Du sköljer 3 dl jasminris i kallt vatten. En sil funkar perfa liksom. Häll i riset i det kokande vattnet och rör om lite snabbt. Häll i lite rapsolja också, det blir bra mushy då.

Sätt på kastrull-locket och låt det stå och koka i 20 min utan att pilla på det. Efter 20 min häller du i en massa stuff: sockret, saffranet och rosenvattnet. Rör runt som en galning så att det ser soft ut (bokstavligt talat), och låt det fortsätta bubbla i vattnet. Allt ska va gult-ish, sockret ska ha löst sig. Det ser najs ut.

Häll ut allt i en rund-ish form. Nu ska vi göra så att det ser snyggt ut! Gör coola mönster på denna röra med kanel, sötmandel, pistagekärnor. Det kan vara rutmönster, det kan vara kryss, det kan vara ett hjärta. Här får man vara 200% kreativ!

Nu kan du gå med två varianter på denna efterrätt: den kalla (originalet) eller den varma (exotisk-alternativ-varianten). Den kalla är den klassiskt persiska varianten. Gudarnas gudmat. Gudfadrarnas gudfarsmat. Gudmodrarnas gudmorsmat. Den varma är mitt egna påhitt för att kunna servera det med typ glass. Det är gott!

**Den kalla**: Låt den svalna en stund och ställ in den i kylen efter ett tag. Efter ett tag till så plockar du ut den och serverar. Ett tag kan vara typ kvartsintervall.

**Den varma**: Stoppa in formen rakt in i ugnen och låt den va där ett tag. Plocka ut den och servera med TofuLine vaniljglass eller Oatly vaniljglass.

Båda varianterna borde definitivt följas av en kopp te.

Tack för mig! Ha det gött! Lycka till!

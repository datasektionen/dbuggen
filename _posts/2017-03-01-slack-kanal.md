---
title: "Anställd skapade en Slack-kanal för mycket"
category: 12
order: 1
author: Ambrose Monk
---

På Luftens Hjältar Consulting Technologies i Norrtälje använder man applikationen Slack för den interna kommunikationen på företaget, något som har blivit lite av en standard inom branschen. På detta Slack är det vanligt att man skapar kanaler för varje enskilt team, intresse eller kompetensområde i företaget. De tio anställda på Luftens Hjältar Consulting Technologies har tidigare inte haft några problem med applikationen.

“Vi har alltid känt att vi saknat något av det här”, säger Love Akt Shully som jobbar som deltidswebbutvecklingsramverkskonsult på företaget.

Med kanaler som **#ekonomi**, **#javagurus** och **#melodifestivalen-fans** har chattandet ökat frekvent på företaget, något som glädjer både anställda och VDn Cillary Hilton.

_“Alla här kan diskutera om allt mellan himmel och jord, vilket har fört oss anställda mycket närmare varandra. Det finns inga åsikter som är för kontroversiella.”_ berättar Hilton för dbuggen.

Men så sent som i eftermiddags läckte det från företaget att en anställd skapade kanalen **#stiflerforpresident_2020**, vilket ledde till att anställningskontraktet revs direkt. Eller som det heter på fackspråk: “en instant kick”. Händelsen blev alltså lite för mycket för företaget, som sen stängde ner all kommunikation i applikationen och återgick därmed till brevpost mellan de olika teamen i företaget.

Man kan även uttrycka det som:
Tio små webbutvecklare gjorde många kanaler. En skapade en kanal för mycket, så var dom bara nio. Hallå webbutvecklare, tänk på vad ni gör.

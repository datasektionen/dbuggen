---
title: "Vem är mannen i META?"
category: 24
order: 6
author: Douglas Fischer
---

Har du någonsin hört ett krafsande ljud sent på natten i META? Ett ljud likt det man hör när man krattar löv med en häftpistol. Eller har du blivit av med något i META? Såsom en kratta; en miniatyr av terrakottaarmén eller en penna.

Om svaret på minst en av dessa frågor är *Ja*, *Nej* eller *Vem fan är du och vad vill du mig?* Så har du förmodligen haft obehaget att uppleva mannen i META.

Denna mytomspunna varelse har existerat sedan urminnes tider, typ 80-talet och är helt enkelt METAs egna boogeyman. Mannen i META sägs vara bosatt i taket och väggarna, tänk dig typ Karlsson på taket fast han är i taket, och han inte heter Karlsson. Mannen i META har en hel del sysselsättningar för om han bara skulle ligga uppe i taket hela dagarna så skulle han ju ha ganska tråkigt, så på vardagarna ligger han och läser vintage fantomentidningar och volvobroschyrer.På helgerna så spicear han till det lite genom att bara läsa fantomentidningar.Det finns ett uråldrigt djungelordspråk som handlar denne mystiske varelse.

- Du hittar aldrig mannen i META för ingen bryr sig tillräckligt för att leta.

Ibland vissa augustikvällar i mars så kan man höra honom när han skrålar med grov men ändå gäll röst ”*äpplen, päron, hunden, katten mums hahaha*”. Det sägs även att han ständigt är på jakt efter prokastinerande dataloger så att kan förtära deras förtappade själar, fast förmodligen käkar han bara cornflakes och karljohansvamp då datalogen innehåller relativt lite energi och inte alls ingår i tallriksmodellen. Tecken på att mannen i META är närvarande innefattar att man känner sig trött, hungrig, mätt, en gnutta finurlig samt ett medelstarkt sug efter rostad lök.

Jag passade på och frågade ett par personer vad de tyckte om mannen i META

> *Eeeh, han är bra… eller?* – Grabb sominte har koll på läget.

> *Jag lämnade mitt bananluktande sudd här för sisådär 0,3 hundår sen och när jag kom tillbaka så var den bara borta. Jag tror att han käkat upp den, helt sjukt asså. – Datasektionens andra revisor.

> *Va, har META ens ett tak?* – William.

> *Vem fan är du och vad vill du mig?* – Någon random media 4:a.

Som du ser så blir nästan alla helt skräckslagna så fort någon nämner denne man. Mitt tips till dig som inte är sådär jättesugen på att träffa på en svampkäkande vålnad sent i META, är helt enkelt att vänta tills nästa CSN, bli relegerad från KTH och sedan boka en enkelbiljett till någon avlägsen plats, typ nacka, där du kan spendera resten av dina dagar med att föda upp rapphöns. Annars kan du ju helt enkelt låta bli att spendera dina kvällar i META men vad du gör på din fritid är din ensak och det har jag helt enkelt inte med att göra.
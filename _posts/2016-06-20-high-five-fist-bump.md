---
title: "Man i 45-årsåldern insåg för sent att han high-fiveade en fistbump"
category: 8
order: 5
author: Shayan Effati
---

Av glädje för firandet, i stundens hetta, när allt var som lyckligast, så slant det till i skallen på en man som vann en rundpingisturnering i Hallunda. Conny, som tränat ett helt år för att delta i den stora Hallunda-turneringen, även känd som Den Stora Hallunda-turneringen, hade dominerat både gruppspel och slutspel innan det var dags för final. Efter en storslagen seger mot Kenny, Benny och Lenny i finalen, började det med en glädjetår som rann ner för Connys kind. Connys fru Connyetta sprang sedan ner för läktaren för att fira sin man, och var då först på väg att göra deras ikoniska fistbump.

__"Jag trodde inte att det var sant. Jag hade helt glömt bort att vi hade en sån"__, kommenterar Conny efter matchen.

När Connyetta knöt sin näve för att utbyta denna fistbump, sträckte istället Conny ut sin handflata och high-fiveade Connyettas fistbump. Men det var för sent.

__"Jag är djupt besviken. Vi har sen finalen i lördags gått på familjeterapi för att reda ut våra bekymmer"__, kommenterar Connyetta.

**dbuggen har sökt Kenny, Benny och Lenny för ett vittnesmål, utan respons.**

---
title: "Topp 8 icke-alternativa vetenskapliga fakta från internet"
category: 15
order: 1
author: Mohammad Omer
---

Har du någonsin surfat runt på the world wide web och läst något som bara är för otroligt för att vara sant? Det kanske är så att det är för otroligt för att vara sant. Det är det som är så jobbigt med interwebs, vem som helst kan skriva vad som helst. Man kan aldrig veta vad som är sant och vad som inte är sant före man sätter sig in i ämnet och granskar källorna som används. Så då är det ju skönt att jag redan gjort massa källgranskning och i den här artikeln kan berätta 8 otroliga fakta som är helt absolut 100% sanna. Asså hela artikeln är jättesann, inget är lögn. Jag lovar. Allt är assant…

**Att skratta i en timme kan bränna lika mycket kalorier som att lyfta vikter i 30 minuter**  
Hade du tänkt gå till gymmet idag? Lönlöst. Istället för att du ska behöva söka genom garderoben efter träningskläder, dra på dig dojjorna, gå ut i snön och trängas med svettiga pensionärer kan du bara slå på Netflix och titta på någon av Louis C.K.’s stand-up specialer. Hur enkelt är inte det?! Jag fattar fortfarande inte varför deltagarna i Biggest Loser envisas med att träna för att tappa vikt.

**Människor som sover mellan 6,5 och 7,5h tenderar att leva längre**  
Snacka om ångesten när du vaknar efter 8h sömn. Varje minut man sover efter 7,5h förkortar ens liv, helt sjukt. Man behöver inte ens alarm längre, ångesten över att man förkortar sitt liv borde räcka gott och väl. Praktiskt va?

**Människor som ofta litar på sin magkänsla förutspår framtiden oftare**  
*”Man ska lita på sin magkänsla”*. Det har jag ofta hört, och tydligen stämmer det. Magkänslan är helt fantastisk. Jag tycker att man borde avskaffa alla övervakningssystem som varnar för jordbävningar och istället plocka upp några sköna pensionärsgubbar som kan magkänsla sig fram till när nästa jordbävning kommer äga rum, så har man sparat otroliga mängder skattepengar.

**Att äta lök och vitlök hjälper din hårväxt**  
Nästa gång du klagar över att bordskamraten Rolle alltid luktar vitlök till din bästa kompis efter övningen kan du försöka se livet ur Rolles synvinkel. Rolle är 23 år och han har redan börjat tappa massa hår, klart han käkar en klyfta då och då för att bibehålla hårväxten. Ha lite sympati.

**Vänsterhänta är oftare schizofrenier, alkoholmissbrukare och har oftare mentala funktionsnedsättningar**  
Nu kanske du tänker; *”Allt fram till nu har verkat rätt rimligt men är det här verkligen sant?”*. Jo det är sant, det stod faktiskt på 8fact – Infinite Knowledge’s instagramsida. Då var den tvisten avgjord.

**På grund av liknande proteinuppbyggnad kan blod användas som substitut för ägg när du bakar.**  
Har du börjat med att smälta margarinet när du märker att du inte har några ägg hemma? Worry not. Om du känner att kladdkaka hade suttit bättre än vad lillfingret gör, är det bara att hugga av en del och så vips kan du fortsätta baka. Eller så kan du gå till affären…

**För mycket broccoli kan göra dig mentalt efterbliven**  
You guessed it! 8fact – Infinite Knowledge back with some cray facts! Så känner du att du börjar halka efter i skolan är det kanske dags att byta ut broccolisoppan mot en kebabtallrik.

**Trebenta sköldpaddor lever längre än fyrbenta**  
Det är faktiskt så att evolutionen har spelat ett spratt, prankat, ägnat sig åt rackartyg, pick the name, när det kommer till sköldpaddor. Det fjärde benet är anledningen till att de är så långsamma, trebenta sköldpaddor har uppmätts i hastigheter som närmar sig gepardens.

Is your mind blown or is your mind blown? Fantastiskt hur mycket man kan lära sig från internet. Kika in nästa vecka när jag berättar hur jag efter att ha tittat på en youtube tutorial kunde utföra en hjärttransplantation.

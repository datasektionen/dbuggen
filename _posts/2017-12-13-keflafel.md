---
title: "Keflafel?"
category: 22
order: 1
author: Mohammad Omer
s3: "https://dbuggen.s3-eu-west-1.amazonaws.com/keflafel"
---

## ”Kaffe och kaffe… visst, det behöver man för att pigga upp sig. Men kebab, kebab behöver man för att leva” _– Platon_

![](https://dbuggen.s3-eu-west-1.amazonaws.com/keflafel/first.jpg)

**Den har varit där för dig när du behövde den som mest, den har lyft upp dig när du varit som lägst, den har givit dig styrka när du varit som svagast och den har fyllt ditt liv med värme när du känt dig som kallast. Nej! Jag pratar inte om Moltas från ditt dagis jag talar självfallet om kebab, matens mat. Seda har vi ju även falafeln, kebabens ärofyllda kusin. Runt Campus Valhallavägen finns massor av alternativ och det är väldigt enkelt att man känner sig överväldigad, det är därför vi, redaqtionen, är här för att leda er igenom den kebab- och falafelfyllda dimman.**

---------

## Så gick testet till

Vi kom fram till att det fanns sex rimliga lunchhak som säljer kebab/falafel för en student med 1h att köpa och äta lunch. Sex redaktörer spred ut sig över Campus för att köpa en kebabtallrik och en falafeltallrik* från varje ställe. Alla redaktörer som var ute på vift för att införskaffa sig kebaben/falafeln möttes upp i mötesrummet i META med resten av keflafeljuryn. Keflafeljuryn bestod av Emil, Samuel, Marcus, Martin, Mohammad, Simone, Teodor, Gabriella, Hannes och Patric. Vi bestämde oss för att betygsätta de olika rätterna baserat på rättens respektive protein, pommes, sås och helhet. Precis som för kaffedbuggen spelades allt kebabsnack in för att få med varje smask, kommentar och grymt.

_\*Redaktören som gick till Dinos köpte endast en kebabtallrik och Dr. Falafel säljer endast falafel._


--------
![](https://dbuggen.s3-eu-west-1.amazonaws.com/keflafel/flottis.jpg)

## Flottis (T-banans pizzeria)

**Kebab:** 2.33/5
**Falafel:** 4/5
**Pommes:** 2.83/5
**Sås:** 2/5
**Kebabhelhet:** 3/5
**Falafelhelhet:** 3.83/5

<div>
<a href="https://goo.gl/maps/wRBQgKSua1s" target="_blank">
<iframe
  class="map kaffe"
  width="700"
  height="150"
  frameborder="0" style="border:0"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Valhallavägen+55,+114+22+Stockholm&zoom=16">
</iframe>
</a>
</div>

Upplägget med Flottis keflafel-tallrikar är något udda, man får såsen på sidan i en plastbägare när man beställer ta med. Det kanske var därför deras såsbetyg var så låg, eller så berodde det bara på att den var, så som alla kulinariska experter uttrycker sig, ”keff”. ”Den här såsen är fett weird asså”, sade redaktör Samuel. Hannes satte nog fingret på exakt vad det var som var ”fett weird” med den här såsen, den lägger sig som en hinna på tungan sade han och det, det är banne mig fett konstigt. Det ska trots detta sägas att Martin och Emil, självaste chefredaqtör(!), tyckte att såsen var god, så det finns hopp för Flottissåsen.

Något som alla var överens om var att Flottis lyckas med sin falafel, många menade på att det var falafelns crunch som gjorde den så god. När det kommer till kebabköttet har vi två läger, åsikterna var väldigt skilda. ”Den är väldigt plastig” sade Mohammad och fick instämmande från Hannes, Teo tyckte att kebaben var ”väldigt salt och flottig, inte fräsch alls”. Sedan har vi andra lägret, ”förvånansvärt bra kebab ändå” tyckte Heine och Emil, självaste chefredaqtör(!), tyckte att kebaben hade ”bra kött”. Kring pommesen var det inga starka åsikter, alla tyckte bara att de var helt okej.

------
![](https://dbuggen.s3-eu-west-1.amazonaws.com/keflafel/bestfood.jpg)

## Best Food

**Kebab:** 1.33/5
**Falafel:** 2.33/5
**Pommes:** 1.83/5
**Sås:** 2.33/5
**Kebabhelhet:** 1.67/5
**Falafelhelhet:** 2.33/5

<div>
<a href="https://goo.gl/maps/kX2h9rF65sC2" target="_blank">
<iframe
  class="map kaffe"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Drottning+Kristinas+väg+25,+114+28+Stockholm&zoom=16"
  width="700"
  height="150"
  frameborder="0">
</iframe>
</a>
</div>

_”Sämst på alla sätt”_ – Simone, _”Min falafel faller ju isär förfan”_ – Heine, _”De ljuger ju”_ – Mohammad. _”Förjävla fult”_ – Emil, självaste chefredaqtör(!). Dessa är bara några av en drös inte så jättepositiva kommentarer som sades om Best Food. Nu är du kanske lite konfunderad. ”Best Food? Är inte det engelska för bästa maten? Det här låter ju inte som bästa maten” är kanske några tankar du har och du har helt rätt. De heter Best Food men det de levererar är inte ‘best’ food, det är ‘barely edible at best’ food.

Det som många hade problem med var att kebaben var plastig, och med plastig menar vi inte på samma sätt som Flottis var ”plastig”, den här var GJORD av plast. Många keflaflare påpekade även att falafeln var väldigt smulig. Pommesen var inte heller en höjdare, ”Riktigt soggiga pommes men typ ändå torra”, sade Emil, självaste chefredaqtör(!). Det är ändå rätt coolt att man kan lyckas få något soggigt men ändå torrt, så det ska best food ha! Trots all dessa nackdelar tyckte många att salladen var bra, Gabriella tyckte till och med att de hade den bästa salladen.

--------------
![](https://dbuggen.s3-eu-west-1.amazonaws.com/keflafel/kebabkitchen.jpg)

## Kebab Kitchen

<img class="svg keflafel kaffe espresso-house" src="https://dbuggen.s3-eu-west-1.amazonaws.com/keflafel/priser/kott.png">

**Kebab:** 4.17/5
**Falafel:** 1.47/5
**Pommes:** 1.67/5
**Sås:** 3.5/5
**Kebabhelhet:** 3.33/5
**Falafelhelhet:** 1.67/5

<div>
<a href="https://goo.gl/maps/DgMD5x5jWV72" target="_blank">
<iframe
  class="map kaffe"
  width="700"
  height="150"
  frameborder="0" style="border:0"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Kebab+Kitchen&zoom=16">
</iframe>
</a>
</div>

Stället för dig som prioriterar bra kött, det enda stället i detta test som hyvlade sina egna kebabskivor. Det märktes och det kan man se på det höga betyget kebaben fick. Många tyckte även att såsen var en av deras starka sidor och några tyckte att den var medelmåttig. Något viktigt att poängtera är att man får lite sås vilket drar ner hela kebabtallriken, så kom ihåg att beställa extra sås om ni ska dit.

~~Något som märktes under testet var att det inte är en slump att namnet inte är Falafel Kitchen. HA! Inte kul? Guys? Gu… Guys?~~ Falafeln på Kebab Kitchen var verkligen inte någonting att jämföra med kebabköttet. ”Känns lite ofärdigt, smuligt” tyckte Martin och många höll med. Pommesen var inte heller en vinnare för Kebab Kitchen, ”Mjöliga Pommes, smakar inte bra” sade Teo och den åsikten var han inte ensam om.

--------

![](https://dbuggen.s3-eu-west-1.amazonaws.com/keflafel/grillen.jpg)

## Grillen

<img class="svg keflafel kaffe espresso-house" src="https://dbuggen.s3-eu-west-1.amazonaws.com/keflafel/priser/pommes.png">
<img class="svg keflafel kaffe espresso-house" src="https://dbuggen.s3-eu-west-1.amazonaws.com/keflafel/priser/kebabmaltid.png">

**Kebab:** 4.17/5
**Falafel:** 3.17/5
**Pommes:** 4.17/5
**Sås:** 4.5/5
**Kebabhelhet:** 4.67/5
**Falafelhelhet:** 3.67/5

<div>
<a href="https://goo.gl/maps/eFjMPuikDoz" target="_blank">
<iframe
  class="map kaffe"
  width="700"
  height="150"
  frameborder="0" style="border:0"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Järnvägsgrillen+Östra+Station&zoom=16">
</iframe>
</a>
</div>

WOWZA KALOOZA! Titta på de poängen! Grillen är en klar favorit hos keflafeljuryn, de gör helt enkelt allting bra. ”Man vet vart man har dem” sade Teo och det är exakt så det är. Såsen är on point, pommesen har en crunch som varar och många menade att kebaben hade ”bra krydda”.

Grillens svagaste punkt, och den enda under 4, är falafeln. ~~Man förstår varför de inte heter Falafelgrillen.~~ ”Den är lite för smulig”, menar Hannes men det var även några som inte delade samma tanke med kommentarer som ”Soggig men god” och ”Saftig och god falafel”, så den är definitivt värd att pröva även om den kanske inte är lika bra som deras kebab.

----------------------

<img class="no-crop" src="https://dbuggen.s3-eu-west-1.amazonaws.com/keflafel/dinos.jpg" alt="">

## Dinos

**Kebab:** 2.17/5
**Pommes:** 3.17/5
**Sås:** 1.83/5
**Kebabhelhet:** 2.67/5

<div>
<a href="https://goo.gl/maps/388Ui4DhJik" target="_blank">
<iframe
  class="map kaffe"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Dino+Pizzeria&zoom=16"
  width="700"
  height="150" frameborder="0" style="border:0" allowfullscreen>
</iframe>
</a>
</div>

Dinos Pizzeria levererar sina kebabtallrikar med ett väldigt experimentellt upplägg när man tar med. De lägger nämligen kebaben längst ned, såsen på det och pommesen längst upp. Det här hindrar pommesen från att bli soggig och det tyckte många redaqtörer var ett stort plus och kanske varför de hade ett så högt pommesbetyg.

Men tyvärr hjälper det inte om kebaben och såsen inte smakar. Många tyckte inte om rödsåsen och efter lite hårt tänkande kom keflafeljuryn fram till att det måste vara pizzasås, och det passar inte bra på kebab. Kebabköttet var ingen höjdare den heller, ”Tjock och tuggig kebab”, tyckte Samuel och Heine tyckte likadant. ”Den var liksom jobbig att äta”, sa han. Inte den bästa kebabtallriken helt enkel.

---------

![](https://dbuggen.s3-eu-west-1.amazonaws.com/keflafel/drfalafel.jpg)

## Dr. Falafel

**Falafel:** 4.33/5
**Pommes:** 3.17/5
**Sås:** 4.67/5
**Falafelhelhet:** 5/5

![](https://dbuggen.s3-eu-west-1.amazonaws.com/keflafel/drfpris.jpg)

<div>
<a href="https://goo.gl/maps/kX2h9rF65sC2" target="_blank">
<iframe
  class="map kaffe"
  src="https://www.google.com/maps/embed/v1/place?key=AIzaSyCbiI7sZrdT_8Zb6F9aBMBskz1RMbrG96I
    &q=Drottning+Kristinas+väg+25,+114+28+Stockholm&zoom=16"
  width="700"
  height="150"
  frameborder="0">
</iframe>
</a>
</div>

Första och enda FEM utav FEM! Dr. Falafel visar verkligen att de kan det här med falafel och att de förtjänar sin PhD-examen i falafelogi.  ”Wow” – Emil, självaste chefredaqtör(!).

Om du någonsin beställt från Dr. Falafel vet du att de gör sin egna falafelsmet och friterar på plats i sin food truck. Det tycks ha varit en av deras främsta styrkor, ”Känns äkta, hemmagjort”, tyckte Martin och det var nog det som gav de deras edge. De hade tre såser, en stark röd sås, hummus och en vitlökssås, som var väldigt omtyckta av keflafeljuryn. Pommesen var rätt medelmåttig, rätt standard.

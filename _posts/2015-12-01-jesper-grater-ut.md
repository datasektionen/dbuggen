---
title: "Mitt år som IORit"
category: 3
author: "Jesper Bränn"
order: 1
---
När jag klev på som Informationsansvarig mitt under sommaren 2014 så visste jag inte så mycket om hur arbetet som funktionär fungerade, vad jag skulle göra eller knappt vad jag ville ta på mig att göra. Med ett vallöfte som hette duga så var det i alla fall inte några fel på min ambitionsnivå. Tanken var att vi skulle ha en ny hemsida innan julen 2014.

Allting är inte helt lätt att få gjort och det finns många saker som jag inte ens visste var aktuella när jag klev på. Att hålla huvudet nere och skriva en ny hemsida är inte svårt, men att göra det på rätt sätt med stöd från majoriteten av sektionen är däremot svårare.

Jag är på många sätt väldigt nöjd över vad jag har åstadkommit även om jag inte helt har uppfyllt de vallöften jag hade från allra första början. I våras så hade Informationsorganet sin allra första teambuilding där vi bjöd in hela sektionen till att äta pizza, dricka milkshakes och skapa ett nummer av dbuggen. Ett superlyckat eventet som visade en hel del människor hur kul det är med IOR, och hur gott det är med gratis mat.

Under våren delade jag upp min post som informationsansvarig i två delar, en kommunikatör och en systemansvarig, för att på riktigt kunna driva på arbetet med sektionens system utan att för den skulle tappa det strategiska arbetet som blivit en del av jobbet. Jag fick i all hast även med ett namnbyte på hackergruppen till Crash & Bränn. Hösten har inneburit fler hackerkvällar än jag någonsin besökt tidigare, och vi är på väldigt god väg att få till ett hemsidebyte som innebär inte bara en hemsida utan en handfull av dem. En ny grafisk profil är på väg och först ut att testa vattnena med ett väldesignat interface var valsystemet. Min förhoppning är att arbetet fortskrider som det har börjat, och att entusiasmen bara eldas på.

Under året har alla delar av Informationsorganet kommit närmare varandra än aldrig förr, och tillsammans styrs de av en välmenande och otroligt kompetent ledninsgrupp. Det är med sorg jag lämnar ifrån mig ansvaret för att bege mig till varmare bredgrader. Innan dess så vill jag i egenskap av tidigare Informationsansvarig och chefsåsna presentera de dbuggen som skapades under en fin kväll i mars.

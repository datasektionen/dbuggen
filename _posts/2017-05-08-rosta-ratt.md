---
title: "Rösta rätt, stå brett och kissa snett"
category: 15
order: 7
author: Simone De Blasio
---

Solen tittar fram bakom molnen, fåglarna kvittrar och haglet öser ner över campus. Våren är äntligen här. Många anser att den viktigaste händelsen under våren i huvudstaden är när körsbärsträden i Kungsträdgården blommar. Dessa personer har helt fel. Det finns nämligen en annan elefant i rummet. Ett däggdjur som är valdigt mycket större, att kalla händelsen för vårens Moby Dick skulle vara en underdrift. Det våras nämligen för val i Konglig Datasektionen. Tre veckor efter Valborg är det Val-SM. Varför är det val igen tänker ni? Förtroendevalda och blöjor har nämligen en gemensam nämnare. Den är att båda behöver bytas med jämna mellanrum, av samma anledning.

Så ska Data ha en Trump eller Hillary som lokalchef, stanna i META eller lämna och ska Saudiarabien vara med i Jämlikhetsnämnden? **Du** har chansen att avgöra datas framtid. Valet i valet är ditt. Det är självklart valfritt att delta, men det är viktigt att komma ihåg att det är våra val som definierar oss.

För att ni läsare ska slippa hamna i en ond spiral som en blöt mal som simmar runt i en sal i mitten av en dal, ska vi hjälpa er rösta rätt, det blir lätt som en plätt. Så hur är det då man röstar rätt? Det är ingen hård valnöt att knäcka, det är bara att inte rösta fel. Enligt sannolikhetsläran är det 50% chans att du röstar rätt. Precis som det alltid är 50% chans att du vinner på en lott eftersom du antingen kommer vinna eller förlora.       

Så gå nu och sno fika från valberedningen och D-rek den 22 maj och gör Datasektionen lagom igen. 


**P.S** Varför heter det ens *valbredningen*? Är det för att D-rek vill fatshamea en val för att den inte är smal? Det är ju bara en helt normal val.

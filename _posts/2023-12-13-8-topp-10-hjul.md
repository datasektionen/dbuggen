---
title: "Topp 10 hjul"
category: 38
order: 8
author: "Jakob"
---
När jag hörde att dbuggen skulle göra ett hjulnummer blev jag lika glad som förvånad. Det är inte många som delar min passion för hjul, men nu ska vi göra ett helt nummer om dem! I och med att jag är den överlägset största experten på hjul känner jag mig tvungen att utbilda er sorgligt folk om dem, och hur gör man det bäst om inte med en topplista? Här kommer därför den officiella och korrekta listan på de topp 10 bästa hjulen:

10: Trådhjul
Används på cyklar och vissa bilar. De hålls på plats av ganska hårda och spända metalltrådar och klarar därför av att absorbera smällar. Eller nåt, jag är inte fysiker. På bilar började de på 1920-talet ersättas av de nu mer vanliga stålhjulen.

9: Rådbråkshjul
På medeltiden användes dessa för att avrätta folk. Man liksom flätade in kroppen i dem och rullade dem eller nåt. Kanske inte så nice egentligen, men vi får inte räda oss även de mörka sidorna av vår historia.

<img class="jpg" alt="Radbrak wheel." src="https://dbuggen.s3.eu-west-1.amazonaws.com/issue-2023-december/radbrak-wheel.jpg">

8: Hjulet på bussen
Eftersom att det går runt, runt, runt.

7: Det återuppfunna hjulet
Kanske ett kontroversiellt val. Det brukar ju påstås att detta är något som ska undvikas, men det är alltså fel. Att återuppfinna hjulet om och om igen (gärna i oändlighet om man har tid) är det som mest bidrar till vår BNP och är därför bra. QED.

6: Pariserhjulet
Ett ganska bra hjul. Lite kul att åka runt liksom. Och har du någonsin sett ett större hjul? Storleken i sig förtjänar en plats på listan. Det största pariserhjulet i världen hittas i Dubai och är över 200 meter högt.

5: Hjulet på den här teckningen jag hittade i Q
<img class="jpg" alt="Q wheel." src="https://dbuggen.s3.eu-west-1.amazonaws.com/issue-2023-december/q-wheel.jpg">

Då en bild säger mer än 1000 ord erfordras ingen ytterligare förklaring.

4: Chokladhjul
Vem älskar inte choklad? Och vem älskar inte gambling? Att vinna en chokladbit och sedan äta den är utan tvekan den mest effektiva vägen till en endorfintopp.

3: Rai-hjul som används på ön Yap i Mikronesien
Lite som kryptovaluta fast också inget alls som kryptovaluta.

<img class="jpg" alt="Rai wheel." src="https://dbuggen.s3.eu-west-1.amazonaws.com/issue-2023-december/rai-wheel.jpg">

2: Kugghjul
Var skulle vi vara utan dem liksom?

1: God hjul!

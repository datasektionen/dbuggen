---
title: "Insändare: Hitler-Garfield"
category: 38
order: 5
author: "Anonym"
---
<img class="gif" alt="Hitler Garfield." src="https://dbuggen.s3.eu-west-1.amazonaws.com/issue-2023-december/h-garfield.jpg">

I den senaste utgåvan av dBuggen, den anrika dJbuleumsdBuggen 2023, så sammanställde redaqtionen dBuggens "greatest hits". En av dessa hits var dock inte så great, om ni bläddrar (eller scrollar om ni på något vis fått tillgång till den digitala versionen som aldrig släpptes) till sida 99 så ser ni den älskade karaktären Garfield. Men det är inte en vanlig Garfield som den ni läste om i er barndom. Garfielden som redaqtionen valde att inkludera i den enda versionen av dBuggen som våra stackars alumner någonsin kommer läsa i resten av deras liv präglas av sin  kosmetiska liknelse med självaste Adolf Hitler. På slutfesten, dagen då sektionens historia ska firas och uppskattas, så valde redaqtionen att visa ett av dess mörkaste tillfällen. Redaqtionen har visat total respektlöshet gentemot sektionens historia och dess medlemmar vars släkter själva blivit drabbade av Hitlers handlingar.

I min första paragraf kanske ni märkte något. Jag har klandrat hela redaqtionen för deras inklusion av denna oacceptabla illustration. Men det är inte hela dBuggen som sköt haren. Det är en man. En man som ni säkert hört talas om förr.

"dBuggen anser att det är ok då det är roligt" - Fredrik Blomqvist, chefredaqtör 2024

Självaste Fredrik Blomqvist, framtida innehavare av en av sektionens äldsta och anrikaste funktionärsposter. Fick en fråga om Hitler-Garfield på SM och svarade då med citatet som ni just läste. Blomqvist svarade så när inklusionen av en av den nedskrivna världshistorians värsta individer blev ifrågasatt av någon vars familj kom till Sverige just för att fly förintelsen. Blomqvist var ansvarig för dJubileumsdBuggen 2023s sammanställning. Det var han som blev levererad de gamla dBuggenutgåvorna utav vår kära dJubileumsmarskalk och det var han som valde att ha med Hitler-Garfield. Blomqvist har redan en historia av vårdslöst beteende och det skapades så nyligen som det senaste spex-året en kanal endast ämnad att få honom cancelled och nu detta.

Men Blomqvists eskapader kommer inte förbli isolerade i Redaqtionen, Spexet, och METAdorerna där han är den senaste i en lång linje av onda Kongliga Lokalchefer. Fredrik Blomqvist blev nyligen vald till D-SOL. D-SOL är styrelsens ledamot för studiemiljö och likabehandling och har huvudansvar för JML frågor inom styrelsen. En man som valde att inkludera självaste Hitler-Garfield i en modern utgåva av dBuggen kommer vara ansvarig för JML frågor. Tänk tanken och rys med mig.

Men vad vill jag få sagt med allt detta? Jo det är för att jag vill uppmana er alla att köpa er egna kopia av dJubileumsdBuggen, klippa ut sida 99, och lämna in den utklippta sidan med Hitler-Garfield till våra revisorer så att de ska förstå att Fredrik Blomqvist är någon man ska ha ett extra öga på. Vad som har hänt har hänt och ska inte upprepas.




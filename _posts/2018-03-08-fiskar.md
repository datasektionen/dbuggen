---
title: "Horoskop Fiskarna 19/2 - 20/3"
category: 24
order: 4
author: Luna Stjärnstoft
---

“KUCKELIIKUUUUU”! Du vaknar som ett jävla skott åt detta enorma oväsen. Du inser att det är din partner som “pratar” i sömnen. “KUCKELIIKUUUUU”. Det är liksom inte ett litet mysigt kackel som gör att du vaknar i fröjd utan det är ett avgrundsvrål utan dess like som får varenda hårstrå på din kropp att stå givakt. Jaja, du ser detta som ett ypperligt tillfälle att gå upp och laga frukost och ta vara på dagen. Carpe diem. 

“KUCKELIIKUUUUU”. I ren fasa spottar du ut en tugga havregrynsgröt rakt över din laptop. Jaja, “det var väl inte så farligt”, muttrar du och gör rent datorn. Det är en fin dag idag och ett ypperligt tillfälle att ut och ta en löptur. Efter ca 2 km kommer du till din favoritbacke och bestämmer dig för att ta lite intervaller. Det är då du hör det, “KUCKELIIKUUUUU”. Fasansfull ser du dig om för att lokalisera källan. Det är en annan löpare som fridfullt bara fortsätter förbi. Efter löpturen så tar du en dusch. Din partner är nu vaken och sitter och tittar på TV. “KUCKELIIKUUUUU”. Du ramlar i duschen och slår i huvudet. Blodig kliver du ut ur duschen och frågar: “Varför gör du det där ljudet?”. “Vilket ljud?”. Du blir riktigt jävla pissed och går till ICA för att handla istället. Idag blir det pulvermos med köttbullar. När du står och väljer mos så hör du det igen, “KUCKELIIKUUUUU”. Denna gång är det en ICA-anställd som står och plockar i flinghyllan. Du börjar känna lite obehag. I kassan händer det igen. “KUCKELIIKUUUUU”. När du kommer ut från ICA hör du det från alla håll. “KUCKELIIKUUUUU”. “KUCKELIIKUUUUU”. “KUCKELIIKUUUUU”. Du springer hem så fort du kan och kallsvettig sätter du dig innanför dörren. Det är då du ser den. En tupp kommer mot dig. “KUCKELIIKUUUUU”
---
title: "dbuggen testar regelbundna måltider"
category: 24
order: 2
author: Murt Hybert
---

Tänkte att det var dags att strukturera upp mitt liv lite. Har vid inget tillfälle under mitt liv som ansvarstagande vuxen haft bra struktur på mina måltider. Jag brukar äta när jag är hungrig, jag äter sällan frukost pga av lathet. Ibland glömmer jag helt enkelt att äta helt och hållet. Inte väldigt hållbart och stjälper nog mer än vad det hjälper. Så denna vecka ska jag äta regelbundet och ordentligt. Nedan följer en matdagbok över min vecka och hur jag mådde.

### Dag 1
Startar med kostcirkelfullständig frukost klockan 08:00. En grov macka med kalkon och paprika. Stort glas apelsinjuice och en kaffe. Även en tallrik gröt med äppelmos och kanel. Undra hur denna vecka kommer gå, undra om jag kommer märka nån skillnad. Känner att jag blir mätt och belåten. Förbereder även en matlåda för lunch.

Lunchen består av pasta och köttfärsås vid 12:30ish. De många och långa timmar sedan frukosten har gjort mig väldigt hungrig. Jag skyfflar snabbt i mig den lite för lilla matlådan men blir ändå rimligt mätt. Hade vanliga Martin varit i farten hade jag nog käkat för 2h sedan och käkat kakor just nu. Men han är på timeout och har inget att säga till om denna vecka. 

TIden tickar på och helt plötsligt är det kväll. Jag sitter hemma i lägenheten och funderar på vad för mat jag ska laga. Det får bli ris och tomatsås. Jag gör tillräckligt mycket för att ha till matlåda imorgon. “Smart Martin” tänker jag och blir stolt. Äter mig mätt och belåten. Känner ingen större skillnad på denna dag jämtemot andra dagar. Kanske kommer det mot slutet av veckan tänker jag och går och lägger mig.

### Dag 2
Känner mig ganska bra när jag vaknar, inget speciellt men ändå bra lixom. Äter samma frukost som dag 1. Blir mätt och belåten och känner att jag har en bra dag framför mig. Stoppar ner min förberedda matlåda i väskan och drar iväg till en kl 10:00 föreläsning i internetprogrammering. De är vanligtvis inte jättelärorika men jag känner att hänger med bättre än valingt. Äter min matlåda och blir mätt och belåten. 

Till middag blev det pasta och gräddsås. Det var gott och snabbt. Jag sitter hemma och latar mig hela kvällen och labbar lite. Labben går bättre och snabbare än vad jag trodde att det skulle göra. Mättnaden håller i sig in på natten och jag somnar mätt och glad.

### Dag 3
Vaknar med ungefär samma känsla som föregående dag. Käkar 200g halloumi och en ingefärsjuice till frukost, känner hur energin sprutar. Pigg och glad ger jag mig iväg till kl 8:00-föreläsningen i C++. Fattar till min förvåning allt föreläsaren säger, ställer till och med lite frågor för att han är kef på att förklara. Äter sedan en pad thai från _la Campus_ till lunch. Gör klart en labb och skickar 12st businessmail till alla möjliga personer. Senare på dagen får jag en anställning över sommaren. Skippar resten av dagen i skolan för att jag känner att jag redan kan allting som kommer föreläsas och behöver inte slösa min tid. 

Bjuder över redaqtör Ponuts på middag. Han får smaka på min hyllade citron-kyckling-pasta. Han vill swisha mig slant för att det är så gott, jag insisterar. Läser 150 sidor i kursboken, otippat, men jag känner bara hur givande det är så jag fortsätter läsa.

### Dag 4
När jag vaknar känner jag en våg av vitalitet och energi skölja över mig. Hoppar ur sängen utan att kolla hur mycket klockan är och slänger ihop en riktigt vacker frukost. Jag kommer inte riktigt ihop vad den bestod av, men god var den. Tänker att när jag ändå är i farten så gör jag matlådor till resten av veckan. De fylls med allt från egengjord pasta, yakiniku och broccolisoppa. 

Väl i skolan märker jag att klockan är 06:00. Jag lyckas dra ihop ett ganska stort gäng och håller i en egen föreläsning. Alla blir förstummade och efter två timmar får jag en stående ovation av de 70 närvarande. Efter min egen föreläsning känner jag att det inte ens är värt att vara kvar i skolan. Tar en jogg hem i kylan, bra för chakrat tänker jag. På kvällen köper jag ett gymkort och går och gymmar. Har inte gymmat på över två år men det känns bra. Kör 115 i bänk några gånger innan jag springer milen på löpbandet. Drar hem och läser klart C++boken, frågar mig själv varför jag läser en sådan lätt kurs. Drar iväg ett mail till Viggo och hör om jag inte kan få tenta av 
kursen. Kollar på hela vsauce:s kanal innan jag somnar och drömmer om hur jag släcker en brand i META.
 
### Dag 5
Jag sover i två timmar och vaknar av ett mail från Viggo. Han skriver att han och hans kollegor har beslutat sig för att ge mig godkänt i kursen så jag kan göra det som jag tycker är viktigt. När jag borstar tänderna ser jag att jag har fått en 12-pack. Soft. Jag uppskattar mitt kroppsfett till 2-3%. Tar en jogg förbi mina kusiner i Norrköping, de är lite överraskade att se mig och förvånade att jag sprungit dit. Får sedan ett samtal om branden jag släckte igår. Det visade sig att det inte var en dröm och att jag hade räddat livet på 80 pers. Väl hemma så känner jag mig lite sömnig så jag lägger mig och sover en stund. 

### Dag 6

När jag vaknar ser jag att ännu ett mail från Viggo trillat in. Denna gången beskriver de varför de vill ge mig dubbelexamen i datalogi och kemi. Jag blir akut inringd till TED-talket som hålls i Stockholm för min skull. Jag föreläser om hur de kemiska datorkomponenterna jag utvecklat tidigare i veckan gör alla andra elektroniska verktyg obsoleta. Jag använder mig av min heltäckande ryggtatuering av matspjälkningscykeln för att få publiken att fatta. 

Känner att jag inte längre behöver sova. Spenderar natten byggandes ett hus till mina föräldrar i maldiverna. De blev nöjda så jag blev nöjd.

### Dag 7
 
Eftersom jag inte längre sover så har jag inte så bra koll på vilken dag det är. Jag vinner Mr. Olympia två gånger. Jag löser Trump-Nordkorea-konflikten på lunchen. 

Jag stör mig lite på att vara på uppbunden av de regelbundna måltiderna.
---
title: "Huawei Sverige, PR-drömmen"
category: 31
order: 3
author: "Samuel Hertzberg"
---

Föreställ er om man kunde ha en enorm beräkningskraft i samma chicka och trendiga paket som 4 kameror och ett batteri som räcker en hel föreläsning med mobilspel.

Sluta fundera dumsnut! Med Huawei mate 20 pro™ så kan det och mycket mer bli sant. Ring din polare, titta på youtube i 6 timmar istället för att plugga och avsluta kvällen med att ta en fyllebild på en spya. Allt detta kan flaggskeppet mate 20 pro+™ från Kina göra, och mer därtill. Det finns bara ett problem. Ett problem som sticker mig i ögonen mer än ett spjut täckt i klorin.

Vem fan är det som styr och ställer på Huawei Sveriges PR-avdelning?

I de flesta medier vi surfar omkring på så finns reklam. En stor del av denna reklam är reklamfilmer, och en liten liten, men alltför stor, del av dessa filmer är från Huawei Sverige. Jag har aldrig i mitt liv sett så fruktansvärt dåligt producerad reklam från ett så stort företag. Huawei är ett 30 år gammalt mobil- och telekomföretag med över 150,000 anställda(!). Företaget omsatte 2018 100 miljarder dollar och ser ut att växa ännu mer.

Vad händer då när flaggskeppsmobilen mate p20 + pro 3000™ från detta monumentala företag landar i knät på Huawei Sverige? Se och njut:

<a href="https://www.youtube.com/watch?v=uh070lEd0Cs">Länk</a>


Haha, visst var det härligt?! Charmigare knuttar än Jonas får man ju leta efter. Ett mer krystat manus och framförande går tyvärr inte att hitta alls. Poäng till dig Jonas. Många av Huaweis filmer följer samma mönster. Min favorit på Huawei är Jonas men ibland får man nöja sig med andra. Här ser vi Mattias och Evelin gå igenom Mate p30 ultra pro + flex 10K™:
 
<a href="https://www.youtube.com/watch?v=jLW34_celK0">Länk</a>


_“Idag ska vi gå igenom zoom!_” (Mattias zoomar in på sin kollega) _“Hoppas ni gillade våran video”._

Jag ÄLSKADE eran video Mattias. Helvete jag kunde inte sova på hela natten, så upphetsad var jag. Desperat försökte jag zooma med min keffa iphone 7 men kunde bara skaka ur 10X zoom ur den där töntiga lilla krabaten.

Huawei Sverige har släppt andra mästerverk där de försökt starta trenden #challengemate där man ska ge Jonas (<3) en extrem miljö som Huawei p20 m4t3 pŕ0 + 420 24/7™ kan testas i. Här får vi se ett smakprov:

<a href="https://www.youtube.com/watch?v=RZhL4Lvmw4o">Länk</a>

_**“hejviharfåttinextremtmångabraidéerpåhurviskatestavåranmate20proikallaremiljöer”**_
*Andpaus med dramatisk inzoomning på Huawei mäté b25 bro™*
_**“denviharvaltutärattbadakallbadpåHellasgårdenistockholm”**_

Vi går vidare:

<a href="https://www.youtube.com/watch?v=1XImf7-pSXE">Länk</a>


_“This is not a phone… It’s a super camera phone”_

PUT 👏 THAT 👏 ON 👏 A 👏 T-SHIRT

Bäst av allt är ändå klippningen som förstör exakt hela jävla videon. Det blir roligare varje gång jag tittar på den. Alltså HUR kan detta få släppas? Varför behövde Huawei Sverige (läs Jonas) klippa videon åt helvete? Den här videon har ju inte långt kvar till meme-hood. Och där smyger sig misstankarna på.

Såklart existerar risken att detta är ett trick. Videorna är med meningen ögonstickande så att du ska minnas dem. 
 Det kan rentav skapas en sekundär effekt där folk börjar prata med varandra om hur dåliga videorna är (**M E T A**). Så jag drar ett streck här. 
Spana gärna in Huawei Sveriges youtube : <a href="https://www.youtube.com/user/HuaweiSverige">Länk</a>

XOXO,
Samuel


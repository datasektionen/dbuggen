---
title: "D-rektoratet"
category: 4
author: "Lovisa Runhem, Ordförande"
tags: ["reklam"]
order: 8
hide: true
---

D-rektoratet är sektionens styrelse - den består av sju mer eller mindre glada personer som tycker att det är kul att engagera sig och arbeta med de större frågorna som berör hela sektionen. Styrelsen leds av sektionens ordförande, och där sitter även vice ordförande, kassör, sekreterare samt tre ledamöter med olika ansvarsområden. Vi arbetar strategiskt med organisationens utveckling och försöker se till alla medlemmars intressen och behov. Det är också vi som ser till att de beslut som medlemmarna fattar under våra sektionsmöten genomförs.

Men vad gör vi egentligen? Vi funderade lite och skrev ihop en kort lista som summerar vårt arbete ganska bra. Vi…

**Äter** ganska mycket kakor.
**Klockar** fler timmar i möten än antalet soltimmar i sommar.
**Är** mästare på att bokföra med stil.
**Arbetar** tillsammans med studienämnden med att förbättra utbildningen.
**Vet** allt om vad man får och inte får göra när det kommer till att servera alkohol.
**Älskar** att ha högljudda och livliga diskussioner om såväl viktiga som oviktiga saker.
**Försöker** se till så alla funktionärer trivs och har allt som behöves för att kunna göra ett grymt jobb.
**Representerar** sektionen mot KTH, THS, andra sektioner och studentföreningar.
**Svarar** på enormt många mail med frågor från medlemmar och funktionärer.
**Bedriver** också småskaliga studier i att endast ha information i mailets innehållsrad.
**Ber** alla, vänligt men bestämt, att sitta ner i båten.

För att sammanfatta så jobbar vi väldigt hårt för att sektionens verksamhet ska fungera och att alla medlemmar ska trivas. Vi hoppas att ni kommer ha en fantastisk mottagning och att ni kommer att trivas på Datasektionen!

Glada sommarhälsningar,
D-rektoratet

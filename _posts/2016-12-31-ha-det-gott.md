---
title: "Ha det gött!"
category: 11
order: 7
author: Shayan Effati
---

Vi avslutar nu ett år fyllt av den känslofyllda berg- och dalbana som detta magasin utgör. Skratt, tårar, blod och… nej, jag skojade bara. Det har varit ett kul år för _dbuggen_, men vi är nog den största skaran pajaser denna kårsektion skådat. Vårt mål har alltid varit att erbjuda sektion en alternativ källa till humor, lite som en avstickare i vardagen. Alla artiklar är skrivna av dess skribent med kärlek och omsorg. Alla skribenter har noga valts ut med hjälp av metoden _“lol, skriv nåt så publiceras det”_. Metoden har vi försökt marknadsföra både på sociala medier och hemsidan, men jag kan poängtera en gång till att: alla som vill vara skribenter är fullt välkomna.

I denna ledare tänker jag vara helt ärlig med vad vi gjort och varför. Som chefredaktör var mitt mål med uppdraget att forma och utveckla detta magasin som hamnat lite i skymundan när det talas om nämnder i Datasektionen. Ett magasin med stor potential för att vara ett utlopp för den inre komikern hos oss studenter. Ett magasin som tidigare år präglats av internskämt och lång väntetid, då det enbart kom ut ett nummer per år. Allt detta har vi försökt vända på de senaste två åren, vilket har lett till något som blivit lite av en ny form av kultur, riktad till alla studenter som vill ta del av kulturen. Det har varit ett år där dbuggen kört igång en storsatning på två nya medieformer som har varit i behov av satsning: sociala medier och podcast.

Jag har en förkärlek för närvaro på sociala medier. Mest för att samhället som klump mycket hellre skrollar i flöden dagarna i ända än att trycka in de fem bokstäverna “dbu.gg” i sin webbläsare. Det är fullt förståeligt, för inte en jävel gillar att läsa dbuggen ändå. Att därför ta vår närvaro vidare till andra plattformar har varit nödvändigt för att dbuggen ens ska vara relevant nowadays, you know what im sayinnnn? Vi blev tyvärr blockade på Snapchat, men det gör väl inget nu när de andra två gärna kopierar och klistrar in alla funktioner som annars var exklusivt för Snapchat, lol. I framtiden hoppas jag på en satsning på mer bilder och filmer på internet, mer grafik i texterna och mer av det goda vi gillar med magasinet. Men i ärlighetens namn så skulle det vara imponerande om dbuggen ens överlevde.

dbuggen försökte sig på en satsning på podden _(slang för podcast, red. anm.)_ förra kalenderåret, som ledde till ett sjukt roligt avsnitt. Jag tyckte idén var fantastisk, så under denna höst har vi satsat mer på vår egen podd, som numera kallar sig själv för [_dtugget_](http://dbu.gg/podcast). Eftersom att jag låg hemma med en mystisk feber några veckor så har planen för att släppa ett avsnitt i veckan varit halvknackigt, men i ärlighetens namn så är ändå sju avsnitt av dtugget (hittills) ganska imponerande. Mer kommer dock att komma, så se till att följa podden på iTunes/Castbox/TuneIn/eller whatever du nu använder för poddar.

Två gånger är en tradition brukar man säga, så “varför inte?” tänkte jag när förslaget nyårsnummer återigen kom på tal. Låt oss go out with a __bang__ med ett fantastiskt nummer, och håll utkik efter ett dbuggen-år 2017 som kommer toppa allt du någonsin sett.

Ha det gött!
_Shayan Effati_
_Chefredaqtör 2016_

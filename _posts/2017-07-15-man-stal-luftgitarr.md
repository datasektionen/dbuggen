---
title: "Man stal luftgitarr, nu väntar rättegång"
category: 16
order: 4
author: Emil Lindblom
---

Redaqtionen befann sig i förra veckan på Öland för att rapportera om ett högst ovanligt brottmål. Ola-Karin Svensson står nämligen åtalad för grov stöld av inget mindre än en 1984 Breeze, en av Skandinaviens mest dyrbara luftgitarrer som försvann från sin ägare, Kaj Kanyl, den 29 april när Kaj tog en körvpaus från sitt dagliga jammande utanför Terazzen i Byxelkrok. Kaj, som är en av något av en lokalkändis i Byxelkrok, är förkrossad över händelsen och vägrar därför att kommentera.

För Ola-Karin väntar iallafall rättegång i Kalmar tingsrätt och vi har intervjuat advokat Manling Swartheimer om hans syn på rättegången.

>“Vad tror du om Ola-Karins chanser?”

>“Jo alltså det ser mycket bra ut skulle jag påstå, det finns ungefär fyra vittnen men ärligt vem bryr sig om vad dem säger?”

>“Du menar alltså att vittnena är opålitliga?”

>“Opålitliga vet jag inget om, jag menar bara att ingen bryr sig. Jag tycker helt enkelt att folk ska sluta lägga sig i”

>“Du tycker inte att det är viktigt att man kliver fram när man ser ett brott alltså?”

>“Äh, fjanterier. Låt folk stå upp för sig själva, stick iväg nu.”

Det ska bli oerhört spännande att fortsätta följa rättsprocessen och vi återkommer i samband med rättegången.

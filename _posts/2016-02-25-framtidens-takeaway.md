---
title: Framtidens take-away
category: 6
author: Jesper Bränn
order: 2
tags: future
---

Föreställ dig det här scenariot:
Du sitter tillsammans med ditt vanliga pluggsällskap i META. Kaffet under kaffebryggaren är slut och vattnet är avstängt. Ni är alla hungriga och kaffesugna men ingen har riktigt ork att gå iväg och köpa varken pizza eller kaffe. Ni öppnar upp en slumpgenerator och det faller på dig att gå iväg och handla, ensam.

Du köper ett gäng pizzor och när du kommer till THS Café inser du att det kommer sätta din balans på prov att få med dig både fyra pizzor och sex kaffemuggar, men du försöker ändå. På väg över gatan så snubblar du och allting ramlar.

Sju timmar in i framtiden så är det här inte ett problem. Med högst ergonomiska nästan-påsar av plast så tillåts du bära både oändliga mängder pizza och kaffe samtidigt, med den extra fördelen att det inte går att bränna sig av innehållet i behållarna.

<img src="http://dbuggen.s3-eu-west-1.amazonaws.com/takeaway.jpg" class="no-crop">

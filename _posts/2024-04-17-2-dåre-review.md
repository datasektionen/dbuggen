---
title: "dÅr(e)ak tiga åsikter"
category: 39
order: 2
author: "Jonathan"
---

Womp womp. 

Egentligen ville jag att fler dbuggare skulle hjälpa mig skriva den här artikeln då ganska många av oss var med på dÅre 2024 men ty tentaperioden är nära antågande har de flesta dbuggare fullt upp med att studera inför tentorna. Även jag bör plugga men jag sa att jag skulle skriva den här artikeln så tro fan att jag tänker göra det (en dag efter deadline). I och med att detta är totalitärDbuggen kommer jag kalla den här texten väldigt objektiv då mina åsikter bara råkar vara de rätta, enjoy! BTW: FÖLJ DBUGGENS INSTAGRAM @dbuggen FÖR HÖGKVALITATIV JOURNALISTIK I INFLUENCER-FORM SÅSOM RECENSIONER AV SKISTARS DISKMEDEL.

dÅre 2024 gick, som de flesta redan vet, inte till Åre utan till Vemdalen, anledningen till detta? Teorierna är många, såsom att vi skulle tappat bort vägen till Åre eller att vi hamnat i fejd med Åre kommuns IT-avdelning. Men vad det hela handlar om är tyvärr svårt att säga. Hursomhelst, lördag den 13 januari kl. 23.59 från KTH bar det av, De 6 följande timmarna bestod av den tröttaste bussresan en människa kan tänka sig, att det hade varit tentapub, samma lördagkväll hjälpte inte riktigt heller. Under färden gjordes även ett pitstop på macken i den stora metropolen Söderhamn (invånarantal: cirkus lika många som närvarade på MDI-föreläsningarna). Att denna stackars mack kl. 02.34 på morgonen helt plötsligt belägrades av cirkus 100 komiskt sömndruckna dataloger kan nog tillräknas som ett större trauma än de 4 stadsbränderna staden genomgått sedan 1675. Under skrivandet av den här artikeln forskade jag även runt lite om vad för annat som skett i Söderhamn, (där jag bland annat fick reda på att Sveriges första överbefälhavare Olof Thörnell alias Lustmördaren tydligen var från Söderhamn, annan allmän random kuriosa om Lustmördaren är att han 1940 mottog Storkorset av Tyska örnens orden som 1940 gavs ut av Tysklands mest ökända laddtorsk, Adolf Hitler) var det som att någon på P3 börjat få nytta av den nya avlyssningslagen och helt sonika släppte en dokumentär om de s.k. Tingshusmorden som skedde just i Söderhamn. 

<img class="jpg" alt="Sveriges första överbefälhavare Lustmördaren (Olof Thörnell)" src="https://upload.wikimedia.org/wikipedia/commons/1/16/O_G_Thornell.jpg">
 Sveriges första överbefälhavare Lustmördaren (Olof Thörnell)

Iallafall, resterande bussresa hände det inte så mycket, mest för att klockan var knasigt sent eller tidigt och folk sov eller inbillade sig att de sov för att på så sätt gaslighta sig själva till att inte vara lika trötta. Anyways, väl framme i Vemdalen runt klockan 06.00 gick allt förvånansvärt smidigt. Dock ska det väl nämnas att ena bussen fastnade i snön på parkeringen vilket ledde till att en antal personer behövde hjälpa till att knuffa upp den något som man faktiskt lyckades med utan sådär jättemycket möda och något som busschaufförerna firade genom att sätta fast även den andra bussen i snön. 

<img class="jpg" alt="Dataloger (git) pushing a bus" src="https://dsekt-assets.s3.amazonaws.com/namnder/dbuggen/busspush">

Vädret under hela resan var KALLT mellan 10 - 20 grader kallt MEN eftersom Vemdalen ligger i inland betyder det att fuktigheten är lägre, vilket i sig är en gnutta paradoxalt med tanke på att det låg en massa snö (kan ha varit asbest) på marken och det fanns en massa människor där som alla består till stor del av vatten, fastän vissa snarare bestod till större del av starksprit.

Nog om väder fastän det är så kul. dÅre 2024 var i år inhysta i ett lägenhetskomplex beläget typ 45 meter från en av pisterna samt typ 300 meter och 70 meter fallhöjd från byns skiduthyrningsställe/bar/klubb/kyrka/bårhus men mer om det stället senare. Under dÅre 2024 anordnades det ett antal event däribland en poängjakt, ett ovveåk (självförklarande), ett stjärtlappsrace (också ganska självförklarande och där det mest häpnadsväckande inte var själva racet utan snarare det random grabbgänget som, typ 100 meter upp i backen ovanför racet hade bestämt sig för att ta en avklädd gruppbild) samt ett apartment crawl (tänk pub crawl men istället för besöka pubar så begicks det kopiösa mängder hemfridsbrott). Apartment crawlen får ändå ses som lyckad förutom de sisådär 20 förgiftningarna som begicks iochmed att några gick runt och bjöd intet ont anandes kamrater på vodka smaksatt med Carolina Reaper, en av världens starkaste chillis, något som inte framgick förrän vodkan intagits. Undertecknad som själv fanns bland offren kan meddela att smaken/smärtan var närvarande ett bra tag men kunde lindras genom intag av snö från en balkong. 

I närheten av boendet fanns som ovan nämnt en klubb, som efter kl 23.00 blev en nästintill mytisk plats (såsom vilorummet i Q), med varelser av jättesläkt samt en av tidernas värsta dj:s som envisades med att konsekvent bryta varje låt alldeles för tidigt. Här fanns också en hel del andra studenter, både från andra sektioner och från andra lärosäten MEN det fanns också personer som inte pluggade men som bara råkade vara där under student skiweek. En av dessa icke-studenter som jag pratade med hade något föga intressant att berätta efter det blivit etablerat att jag pluggade data, “Aha, ja jag och min polare tog luften ur däcken på er bil en gång efter vi hade varit och pubat på KTH”, det den här grabben gör sen är att ringa denne polare som tydligen hade video (dagens teknik alltså, vilken grej) på hela händelseförloppet (klockan är minst 23.42 men tro fan att den här polaren svarar) polaren skickar hursomhelst över filmen och grabben visar upp videon för mig där han mycket riktigt står och gör något med ett av däcken på Cerise. Ytterst oklart om han faktiskt lyckades med tanke på att han på videon knappt kunde yttra en mening rätt vilket får mig att tvivla på hans däcktömmarförmåga. 

Hursomhelst bör dÅre 2024 ses som lyckad, trots diverse chilliförgiftningar, nyckelbensbrott samt äktenskapsbrott verkade stämningen på bussarna på väg tillbaka från Vemdalen mycket god om än något utmattat. Det var också kallt, iallafall om man gick efter bussens termometer som visade -75 grader, om detta är tecken på att naturen håller på att återställas eller snarare ett tecken på att den yttersta dagen är nära är jag lite osäker på men något lär det väl betyda.  

<img class="jpg" alt="-75°C in bus" src="https://yoggi.datasektionen.se/namnder/dbuggen/kallbuss">

Det kommer hursomhelst bli mycket intressant att se hur dÅre 2025 kommer att bli, kanske vi faktiskt kommer kunna hitta till Åre? Den som lever får se!

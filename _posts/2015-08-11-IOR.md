---
title: "IOR"
category: 4
author: "Marcus Heine, Kommunikatör"
tags: ["reklam"]
order: 11
hide: false
---

Tjenare nØllan! Allt väl? Awesome!

Nu sitter du och tänker, “Shit, om ändå det fanns en nämnd på Datasektionen som var perfekt för mig”, och då är det tur att IOR finns för att stilla alla dina begär. IOR, eller Informationsorganet, är det organ som hanterar information (fyndigt va?), och organet består av tre delar. Crash & Bränn hanterar våra datorsystem, typ hemsidan och andra nödvändiga grejer, Redaqtionen ger ut sektionstidningen dbuggen med(o)jämna mellanrum, och sist men inte minst Tag Monkeys, som håller på med grafik och konst i många olika former.

Som du säkert märker gör vi lite allt möjligt och många spännande saker är planerade det kommande året. Tag Monkeys brukar köra teckningskvällar på tisdagar, Crash & Bränn har hacker-kvällar på vissa torsdagar, och Redaqtionen har möten när chefredaqtören har lyckats kliva ur sängen. Känner du att detta låter som en sjukt rolig grej, eller om du har frågor, tveka inte med att höra av dig på info@d.kth.se!

*PS. Det påstås att det är dRektoratet som styr Datasektionen. Detta är givetvis helt fel. DS.*

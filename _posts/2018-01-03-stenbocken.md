---
title: "Horoskop Stenbocken 22/12-19/1"
category: 23
order: 5
author: Luna Stjärnstoft
---

Du vaknar upp naken på Gurras köksbord. “Fan asså, inte igen” tänker du först men inser att du faktiskt aldrig vaknat naken på Gurras köksbord förut. Utanför fönstret ser du fyra ungar i 12-årsåldern som står och pekar på dig och skrattar. Du lipar åt ungarna som genast börjar grina och springer därifrån. Du pustar ut och känner att kusten är klar. Lite för snabbt kommer du dock på att du faktiskt ligger naken på Gurras köksbord och du känner paniken krypa på dig. Eftersom du tydligen är fastbunden med händerna i bordsbenen finner du det något komplicerat att sätta sig upp så du nöjer dig med att släppa en fis och titta dig omkring i rummet. I spegeln ser du en man som ligger naken på Gurras köksbord och kommer på att du också ligger naken på Gurras köksbord, märkligt. I soffan ser du 14 långburkar Kopparberg X-strong Äpple samt Gurra och vad som ser ut att vara en liten Gibbonapa som står och målar Gurra i ansiktet med sin avföring. I ett febrilt försök att komma på vad som fått dig att hamna i denna position så stukar du din tankemuskel. Eftersom du inte har några händer att bandagera muskeln med så försöker du locka på Gibbonapan. Apans svar blir att den kastar den avföring som inte använts till konstverket i Gurras ansikte. Avföringen är förvånansvärt kall och du kommer på att kyla och vila är väldigt bra emot stukade muskler. Därför bestämmer du dig för att somna igen.

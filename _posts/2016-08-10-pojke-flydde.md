---
title: Pojke flydde TV-soffan så fort sexscenen dök upp
category: 9
order: 6
author: Ambrose Monk
---

I en kväll som Olle Mérepeu, 15, beskriver som “post-traumatisk”, rapporterar lokala nyheter i Flen att Olles framtid för filmtittande hemma aldrig kommer kunna vara som den tidigare varit. I vad som verkar vara ett klassiskt fall av en pinsam tystnad under tv-tittandet hände något som aldrig kommer kunna hända igen. “Jag blev åksjuk av den pinsamma tystnaden”, berättar Olle.

Grannen Peder Fili, 57, beskriver händelsen:
“Jag såg allt från mitt fönster. Jag satt med min kikare för att… eh… kolla på fåglar, när jag såg lilla Olle och hans far kolla på något på TV. När det plötsligt dök upp något som verkade vara en sexscen på TV blev Olle helt röd och het i ansiktet, och tog hastigt sitt glas för att gå till köket och fylla på med mer O’boy. Han gick aldrig tillbaka till filmen igen.”

De lokala nyheterna i Flen rapporterar att Olle framöver kommer att i förväg kolla upp om filmer de kommer se hemma kommer innehålla eventuella scener man inte vill se med sina föräldrar. dbuggen har sökt en kommentar från Olles far, men inte fått något svar.

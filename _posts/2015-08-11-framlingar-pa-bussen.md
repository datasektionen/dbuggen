---
title: "Två främlingar började prata på bussen"
category: 4
author: Ambrose Monk
tags: ["satir"]
order: 1
---

**Natten till torsdag fick Redaqtionen in ett anonymt tips om att det föregick oprovocerat samtal på Buss nr 4 mot Gullmarsplan, någon gång mellan kl 02.30 och 03.00.**

Händelserna ska ha utspelat sig i den bakre delen av bussen när den ena mannen, som tros vara i 20-årsåldern, satte sig på den enda lediga platsen i den bakre delen av bussen. Platsen, bredvid en annan man mellan 22 och 25 år gammal, kan ha varit något av det ovanligare, då den ena mannen fick en instinkt att börja socialisera sig. Redaqtionen har nu sökt upp mannen som valde att prata, och som nu väljer att berätta om kvällen och dess händelser.

>Jag märkte inte ens när det hände. Helt plötsligt kollade jag inte mot skylten där alla hållplatser glider förbi, eller mot golvet eller i mobilen. Helt plötsligt kollade jag på mannen till höger om mig och rätt som det var så slank det några ord ur min mun.

Mannen, som vill förbli anonym, berättar om att känslan liknande något taget ur en viss familjefilm.

>Ja, har du sett Big? Den med Tom Hanks? Fattar du den magiska känslan när något bara händer och man borde vara skitskraj? Men man egentligen typ är superglad? Ja, en sån känsla var det inte.

Reaktionen mannen fick från sin bussgranne var inte det förväntade. Grannen var illamående som följd av kvällens tidigare bravader, och valde att vomera över mannens ben. Fläckarna sitter kvar än idag.

---
title: "D-Reks Tysta Skandaler"
category: 36
order: 7
author: "Valle"
---
**Vår styrelse gör många saker. De sköter verksamheten, bokföringen, förbjuder dåliga loggor, jag kan fortsätta hur länge som helst. Men allt går inte runt. Det finns också en mörk sida. D-Rek är mycket mer än ni tror! Lyckligtvis finns D-buggen.**

**Skandal 1: Bestulen på mitt te!** <br />
Var: Aktivitetsrådet i Sektionsrummet <br />
När: 21 mars, 14:19

Anonym: Det är svårt för mig att prata för min hals är så torr efter att de låst in oss i det här rummet utan syre! Jag känner mig bestulen på mitt te trots att jag frågade om det. Trots att jag rimmade så bra, fick jag inte det jag ville ha!

Redaktionens kommentar: Otroligt. Det finns ett uttalat löfte om att den som rimmar kommer att få motsvarande fika. Detta är ett bevis på D-reks svek.

**Skandal 2: Mentometer > Voteit** <br />
Var: Sektionsmöte i D1 <br />
När: 28 mars, 20:30

Anonym: Voteit må vara ett väldigt säkert och grafiskt tillfredsställande system, men jag skulle ljuga om jag sa att det inte saknade smidigheten som en gång existerade när vi använde mentometer! Varför använder de Voteit när det finns ett bättre alternativ?

Redaktionens kommentar: En katastrof.
20:33: Redaktionen tillägger: “Nu har vi tryckt på "hand" för tredje gången för att avgöra vilka dataloger som är närvarande.”


**Skandal 3: D-reks hemliga planer** <br />
Var: Verksamhetsplan, Omslagsblad <br />
När: I 10 år (2014-2023)

<img class="png" alt="a latin type in the CS chapters annual goals logo" src="https://dbuggen.s3.eu-west-1.amazonaws.com/issue-april2023/logga-verksamhetsberattelse.png" />

Omnes scientiam computctoricm amant” pryder Datasektionens fana. Vad betyder det egentligen? Omnes amant: Alla gillar. Scientiam Computatoriam: Datavetenskap.
Inget speciellt, tänker den oerfarna läsaren vid första anblick. Men vänta, det står “Computctoricm”! Det ser ut som om någon var på jobbet. "c" istället av "a", nämligen exakt på platserna 6 och 11 (om man börjar räkna på 0, förstås).Vi följer spåren. Vad hände år 611? Ceolwulf, kung av Wessex, dog. Och Cynegils blev kung av Wessex. Båda börjar med C! Detta kan inte vara en slump! Det handlar helt klart om Wessex! Men mysteriet är ännu inte löst. Vad har Konglig Datasektionen att göra med Kungariket Wessex? Ytterligare ledtrådar är välkomna!


**Hittade du något annat som verkar lite “suspekt” i sektionen? Tveka inte att berätta för chefred@dbu.gg**
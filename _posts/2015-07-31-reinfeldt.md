---
title: "Reinfeldt hade hoppats på rollen som ICA-Stig"
category: 4
author: Redaqtionen
tags: ["satir"]
---

>Ja, det var en vild chansning att hoppa av rollen som partiledare, men jag trodde jag hade en bra chans

“Jag fick idén redan för flera år sedan, när jag helt hade ruttnat på Anders [Borg, reds. anm.] ständiga tjabbel”, säger Reinfeldt till Redaqtionen. Han valde då att stanna kvar som statsminister och partiledare för Moderaterna ett tag till, med villkoret att Borg klippte av hästsvansen. Sagt och gjort. Enligt Fredrik hade han varit i tidiga samtal med King Reklambyrå, som producerar reklamfilmerna, om att överta rollen efter valet 2014, så det kom som en chock när det utannonserades att Loa Falkman skulle axla Stigs ICA-rock i februari 2015.

Hans Mosesson, mer känd som just ICA-Stig, som tidigare spelade rollen, säger sig vara nöjd med valet av Loa, men drar också till med “Det finns ingen som originalet”. Redaqtionen har inte lyckats nå Mosesson för en kommentar om hur han ställer sig till Fredrik Reinfeldt i rollen som ICA-Stig.

---
title: 9 sätt för dig att prokrastinera
category: 9
order: 2
author: Redaqtionen
---

Du har satt dig på ett kafé med din laptop och ditt anteckningsblock och tänker att det nu är dags att vara produktiv, effektiv, och framförallt resultatfokuserad. Det finns ingen chans i världen för dig att inte bli klar med uppsatsen som ska in kl 20.00, nu när du satt dig för att inta din tisdagsbrunch. Du har planerat för den här dagen sen igår kväll, och trots att KTH är en stor utmaning att tackla, så är det småpotatis jämfört med vad du klarar av. Du har ju ändå kommit hit av en anledning. Men det är här dbuggen kommer till undsättning. Låt oss presentera __“9 sätt för dig att prokrastinera”__:

1\. Du förtjänar en paus. Kolla på ett avsnitt av Alfons Åberg för en maxad nostalgitripp. Finns på Netflix.

2\. Skrolla tillbaka i en chatthistorik med en gammal polare för att se hur fult slang ni hade för fem år sen.

3\. Gå in på den där sidan som lär dig morsekod och lär dig morsekod. Fyfan vad coolt.

4\. Testa Snapchats nya filter som formar ditt huvud till en rumpa.

5\. Hälsa på bordsgrannen och fråga denne vad den sysslar med. Pluspoäng om du faktiskt får grannen att prokrastinera också.

6\. Klicka dig vidare från Wikipedia-sidan du läser och tävla med dig själv om hur många steg du kan ta dig till “Roxette - Joyride”

7\. Klunka ditt glas vatten för att ha en ursäkt att resa dig upp och fylla på med mer.

8\. Gå in på dina Facebook-bilder för att minnas det där eventet du minns som hilarious, men som nu ser lite awkward ut.

9\. Läs dbuggen.

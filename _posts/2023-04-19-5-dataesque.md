---
title: "Dataesque - dbuggen undersöker estetik"
category: 36
order: 5
author: "Che Fred"
---
**Tangentbord fylld med cheeto-dust och en Mountain Dew vid sidan av, eller rigorösa algoritm-studier med Gödel, Escher, Bach under armen. Vad är Dataesque egentligen?**

Under Magenta-sittningen stötte jag på begreppet dataesque för första gången. Huruvida det faktiskt myntades av Elin Andersson Lundell förblir ett mysterium. Oavsett är det en konkatenering av data och esque, där data är utbildningen vi studerar och esque är ett suffix som betyder "som eller i stil med någon eller deras verk".

Estetik eller [insert sparkles] aesthetics [insert sparkles] handlar om skönhet och finns inom alla möjliga områden, såsom matematik, men idag undersöker dbuggen mode- och livsstilsdelen. Hur du ska klä och bete dig för att utstråla att du är en datalog kan göras på olika sätt beroende på vad som eftersträvas. Här är 4 grova generaliseringar.

**Den genomsnittlige datalogen** <br />
En cerise ovven är ett måste. Visar att du är social genom att du lyckats få tag på massor av märken (dock ingen förutsättning för social kompetens). Har förmodligen några promille i blodet. Läser dbuggen.

**Sigma grindset datalogen** <br />
Du vill ha ett jobb i Silicon Valley. Patagonia-tröjan är på. Du är minimalist. Patrick Bateman wannabe. Du vill egentligen bara ha en kram.

**Light academia datalogen** <br />
Sitter alltid i bibblan eller D- och E-huset for the vibes. Kommer plussa kursen om du får B. Pratar med föreläsaren under pausen. Hade varit med i kostym i spexet, men tycker att sektionslivet är överskattat.

**League spelaren som kom in på HP** <br />
Behöver duscha. Gör the bare minimum för att du vet att du kommer få ett jobb. 70% av sagda ord sägs på engelska. Fueled by Monster.

---
title: "Kärleksbrev"
category: 32
order: 1
author: "Simon Carelius"
---

Jag kommer ihåg när jag som nØllan först knallade in i META och upptäckte att det fanns sådana som du
<br>
Sådana som inte påverkades av andra och gick sin egen väg
<br>
Du brydde dig liksom inte om ytligheter
<br>
Du var generös, men bad aldrig om något tillbaka
<br>
Jag kommer aldrig glömma den där dagen då jag suttit uppe hela natten med en labb och du överraskade mig med sushi och chokladbollar
<br>
Eller den där stressiga veckan i mars då du bjöd på libanesisk meza varenda dag för att få mig på bättre humör
<br>
Du visste att jag, liksom så många andra i vår närhet, levde på konserver hemma
<br>
Du såg oss
<br>
Jag vill bara säga att jag ser dig också
<br>
Den senaste tiden har jag märkt att du inte är dig lik
<br>
Du är inte längre lika fylld med liv
<br>
För att vara ärlig är jag lite orolig för dig
<br>
Du känns liksom lite tom
<br>
Jag har sett dig leva på ris och ketchup ett tag nu
<br>
Och jag vill bara att du ska veta…
<br>
Att det var jag som lade in den där vegofärsen på översta hyllan
<br>
Jag uppskattar dig verkligen Gratis-kylen
<br>
Vi är många som gör det, glöm inte det
<br>
Och när jag fått min första ingenjörslön är det dig jag kommer bjuda ut på middag först
<br>
<br>
Kram,
<br>
Simon

---
title: "Pimp My META"
category: 29
order: 4
author: "Simon Carelius"
---

<img class="svg" src="https://dbuggen.s3.amazonaws.com/1_19/xzibit.png">

_Ur Simons dagbok : META 2018_

...
Jag insåg en sak idag. Jag insåg att jag inte kan behandla mina mål i livet som nyårslöften. Som vita lögner man yttrar till tandläkaren när hen rekommenderar tandtråd varje dag efter besöket. Som chokladknappar som egentligen är russin när man tar en bit av kakan. Jag måste sluta leva denna Schrödinger-lögn. Död men levande - russin men choklad. Idag annonserar jag därför att jag ska fullfölja det jag ser som min uppgift här i världen. Konceptet har sjudit länge nog på spisen och är redo för världen att ta del av.

Jag ska alltså, såklart, omvandla META till den oas och det himmelrike som META faktiskt har potentialen att vara. Pimp My META heter projektet och bygglovet är fixat så det råder ingen nöd om att ta upp det på något SM eller liknande.

_Ur Simons tankelogg : META 2118_

...
Akrobaterna har nu fått fast anställning i META. Clowner och eldsprutande drakar följde så småningom när vi utvärderat klart huruvida akrobaterna skulle forma politisk resistans till följd av att de fick arbeta dygnet runt, ideellt. Det gjorde dem, men vi wipade deras inbyggda biochips, så saken är biff (Tâm,2018).

Det kom ut tillräckligt många undersökningar som pekade på relevansen av miljöombyte för inlärningsförmågan att vi kände oss tvungna att möblera om lite i META. I början målade vi om väggarna veckovis, tog META-borna till främmande land genom regelbundna hyperloop-resor, men sedan kopplades META upp till molnet och då kunde man ju ta främmande land till META. Jag kan även gladeligen meddela att META-borna äntligen fått access-kort till dimension X91F - främst utmärkande där är väl att själar är av fysisk substans. Vi har fortfarande vissa tekniska problem med de intergalaktiska robotar som levererar canvas-meddelanden till våra studenter, men vi jobbar på det.

Onsdagspubarna blir vi inte av med - det har uppdagats i äldre arkiv att klubbmästare George spenderade sina sista 4 år på teknis med att konstruera en interdimensionell bot som skulle återuppliva DKM.x* om någon skulle dra ut sladden så att säga. Vi klagar dock inte då George fortsätter underhålla DKM-maskinen än idag. META mörkläggs exempelvis numera genom att teleportera hela lokalen till ett universum vars våglängder våra mänskliga ögon inte kan uppfatta. På våra gamlingpubar är det numera kändiseliten som ringlar upp sig i kö för att få en plats. Just nu har jag exempelvis Gordon Ramsay framför mig som lite diskret sneglar över bardisken. Och nu hystes han precis ut av en arg DKM:are som tydligen hann uppfatta att dagens onsdagspubs-recept stod nedskrivet på Gordons iPhone Googleplex. Man ser även ofta hologram-reinkarnationen av Kendrick Lamar kika in genom nyckelhålet till mötesrummet när dbuggen har sina exklusiva möten - för att få inspo till sin nästa listetta, såklart. Kort och gott går det väldigt bra nu.

God natt, kanske loggar morgondagen beroende på hur mycket jag orkar tänka - men kan inte lova något.

XOXO\\
Simon

---
title: "dbuggens räddning"
category: 23
order: 2
author: Bellman Snickersson
---

dbuggen har under 2017 blivit mer och mer världskända runt om i Stockholm. Kungen har hyllat Chefredaqtör Emil via mail och redaqtör Samuel har fått chansen att lära ut ambågskodning till ett högstadiebarn i Gränna. Men efter artiklar som Dagiset Kollektionen och horoskop för Sälen har Redaqtionens rykte rasat snabbare än tant Agda (32) när hon ramlar med sin rullator. Detta har i sin tur gjort sveriges befolkning väldigt besvikna och hela kändissverige uttrycker sitt missnöje via tweets som:

_“Vet inte om jag pallar läsa längre…”_ -Kent Ekeroth.  
_“Typ ganska trist ju, eller?”_ -Färjan-Håkan  
_“Kan jag ens läsa?..”_ -Kent Ekeroth.

Jag satte mig ner med några långburkar Falcon och började läsa dbuggens mest hyllade artiklar, Kaffedbuggen och Keflafeldbuggen, i jakt på inspiration för att kunna skriva världens bästa artikel och därmed rädda dbuggens rykte. Fem bärk in så slog det mig! Det blev en såndär eureka-moment i mitt huvud och jag kan svära på att en glödlampa tändes över mitt huvud! Jag kunde nämligen se att de mest hyllade artiklarna hade en sak gemensamt: att redaqtionen provade olika saker! Lösningen blev så uppenbar. För att rädda dbuggens rykte skulle jag prova någonting nytt! Men frågan var bara vad?

Jag satt och funderade på vad pionjärer före min tid hade åstadkommit. Pionjärer som Christopher Columbus, Elon Musk och Petra Mede hade alla liksom ett öga för vad som aldrig gjorts förut och vad som är spännande. Efter ytterligare en långburk stod allting klart. Planen var storslagen och jag hade ingen aning om hur detta skulle sluta. Efter en kort powernap och lätt uppvärmning i form av en varm dusch var det dags. Jag skulle bege mig ut på oprövad mark för dbuggens framtid och jag visste att jag kanske inte skulle överleva. Det var dags för mig att _Supa på Fyllan._

Jag var så nervös att jag skakade när jag korkade upp Absolutflaskan. Vad skulle hända? Skulle jag finna evig lycka? Kommer jag och kungen äntligen bli bästa vänner? Kanske är det jag som kommer bli nästa ABBA eller kommer jag bli antagen till Paradise Hotel 2018? Det kändes som möjligheterna var oändliga! Sakta men säkert började jag supa. Jag drack mer och mer och till slut kände jag något. Det var något stort som bubblade inom mig och jag visste att detta skulle förändra världen.

Tyvärr va det de sista jag minns.

---
title: "Fria tag"
category: 12
order: 4
author: Martin Hyberg
---

Kasta sig ut i havet, bland vågorna, bland djupet och grunden. Sova i skog eller på strand, i tält, blöt sovsäck och kyla. Enkla dubbla trippla lager kläder, känslan i tårna lika långt borta som målet. Stora personer i litet tält, axel mot axel, ofrivillig tåflört, snark och mörkets ljud. Somna sent av utmattning. Vakna tidigt av gryningen, unken lukt och tvång. Klä av sig, klä på sig. För varmt, för kallt? vem vet? Plocka upp, plocka ner. Ut på havet. Ut i vinden, ro mot naturens onaturliga krafter, känn dig besegrad. Blås in på en ö, blås in i ensamheten. Vänta på guds timer, en dag, två dagar, uttråkad? Synd, vänta lite mer. Läs ut en tjock bok på en dag. Inlåst av regnet, vänta lite mer. Snubbla på en gren, sparka sönder tån på en gren. Vatten i båten, blöta strumpor, blöta allting. Vill du torka? vinn på solens lotteri. Ingen vinst? synd, vänta lite mer. Hungrig? På med gasen, fram med elden, ut med burken, värm, vänta. Ät ut burken med en kniv. Småkryp och smuts i tältet, lär dig gilla det, du är fast. Ont i händerna, ont i fötterna, byt roddare, byt igen, suck it up baby. Gör allt igen. Frys. Somna. Vakna. Ro. Svettas. Blåser. Blåsor. Alkohol. Avtrubbade. Snack. Kamratskap. Polare.  Kämpa. Och om igen. Vakna av gryningen, solens värme, ny dag. Gårdagens mörker är borta. Utvilad och pigg. Skratt, historier och solsken. Ut på vattnet, ut i solen, vindstilla. Magiska skogar, berg och vyer. Obebodda landskap, orörd natur. Vild natur, vilda djur kommer nära. Fiskar, sälar, örnar, rådjur, hjortar och ormar. Frihet, gör vad du vill, åk vart du vill. Höger? Vänster? Bara du vet, du och din magkänlsa. Du har rätt, ingen kan säga till dig. Total frihet, ta en sovmorgon, ta en sovdag, ro på dagen, ro på natten. Sola, bli brun, bli blond. Klä på dig, klä av dig. Duscha i havet, duscha helt fri, duscha inte alls om du vill. Blanda i båten, lär dig recepten. Hungern är bästa kryddan. Rök, rök inte. Lär känna dig själv, ni är ensamma, ingen dömer.  Solnedgångar, soluppgångar, lika många som karaktärer du möter. Ingmar va gladast, tanterna snällast, k-rautasnubben argast, Janne skönast, Fiskesnubben bipolärast, Holländarna nyfiknast, Eva kebabpizzigast,  Kulan fullast. Minnen för livet. Kompisar för livet.

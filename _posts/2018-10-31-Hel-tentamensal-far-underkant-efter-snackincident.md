---
title: "Hel tentamensal från underkänt efter snackincident"
category: 28
order: 8
author: "Slobodan Soza"
---

Tentaperioden har precis tagit slut och känslorna på campus är en häxblandning av ångest, CSN-panik, lättnad och glädje. Tentaveckornas snackis var dock svår att missa. En hel tentamensal fick underkänt efter att en skrivande brutit mot samtliga snackregler. 

_”Oacceptabelt, sånt här borde fångas upp innan det når det här stadiet!”_ - Tentamenvakt

Beslutet togs av rektor Kigbritt Sarlsson och hennes kollegor på söndagen efter tentaveckorna. Hon beskriver med irritation i rösten hur hon är trött på studenternas lojja inställning till skrivningar. _“Studenterna tror att det är en tebjudning, jag tyckte det var dags att sätta ner foten”_.

Det var i samband med tentamen av kursen Integrerad samhällsanalys av microbelysning som incidenten ägde rum. Oftast brukar liknande incidenter bara resultera i avvisning från salen. Omständigheterna i detta fall var att tentavakten inte hade fått _“viska”_ med sin tentavaktspartner på 25 minuter, vilket gav upphov till starka känslor redan från början och, som har kommit fram i efterhand, en viss överdrift vid beskrivning av händelsen. 

Liknande incidenter och åtgärder har tagits tidigare, men aldrig i denna utsträckning. Se länk vid slutet av artikeln för KTHs rapport om en liknande händelse 2002. Vad som faktiskt hände under tentamen är i skrivande stund hemlighetsstämplat av KTHs säkerhetstjänst. När vi frågar om orsakerna får vi tydliga och avvisade nej som svar. 

När vi kontaktar studenten(som ber om att vara anonym) berättar hen att situationen var en smutta överdriven men kan inte berätta detaljerna på direkta order från KTHs säkerhetstjänst. Studenten berättar dock att kursen inte har varit väldigt populär och att hen var den enda skrivande i salen vid tillfället. 

Rektorn säger att hon står fast vid sitt beslut. _“Regelbrott är regelbrott och incidenter måste mötas med rätt åtgärder”_ säger Kigbritt och fortsätter att hon litar blint på tentavakterna, “Jag har aldrig upplevt att tentavakterna är förvirrade eller orimliga.”

Beslutet står fortfarande men om de berörda studenterna vill överklaga finns möjligheten.

Länk till KTHs rapport: <span style="user-select: none;-moz-user-select: none;-ms-user-select: none;-khtml-user-select: none;-webkit-user-select: none;-webkit-touch-callout: none;">https://www.archive.kth.se/article/57625/d/12582?action=publishActive746528</span>
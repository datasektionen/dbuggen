---
title: "Nu gör vi nånting pantat"
category: 1
order: 1
author: "Äpplet Johansson"
---

När den här texten publiceras står jag, förmodligen precis som du, sanslöst berusad, och ser på när någon sorts häxblandning av typ krut, salpeter och svavel (om min snabba googling stämmer) exploderar i luften med massor av bang och boom i fina färger. I själva verket skrev jag den för flera dagar sen, och gjorde så att den publicerades precis nu vid tolvslaget, helt automatiskt. Rätt ballt. Teknologi nuförtiden alltså.

Nåja, tillbaka till ämnet. Nånting pantat. Jag tror att det är dbuggens slogan i år. Men för att göra nånting riktigt jävla pantat behöver jag människor som hjälper mig panta till det på riktigt. Och det är där ni, mina kära vänner, kommer in i bilden.

Om ni känner att det här låter som nånting för er, sväng förbi dbuggens koja i cyberrymden och slå en pling.

Ribban sitter otroligt lågt. Om man skulle jämföra med ett höjdhopp sitter ribban inte ens på ställningen. *Den ligger under mattan*. För att återigen citera min föregångare: “Målet är faktisk existens”. Artiklar / intervjuer / dikter / foton / teckningar / selfies / roliga bilder du hittade på internet. Alla bidrag är välkomna.


För att spinna vidare på den numer inom politiken populära termen “alla ska med”: alla *är* med. Vare sig de vill eller inte. Du är med. Från och med nu. Bara genom att läsa den här dumma krönikan (är det ens en krönika? jag vet inte, jag kan inte sånt här) har du blivit utvald till den mest exklusiva, mest mytomspunna, och framför allt, mest pantade sekten på Datasektionen. Redaqtionen.

Välkommen.

---
title: "Ledare"
category: 17
order: 1
author: Chefredaqtör Emil Lindblom
hide: false
---

nØllan! Välkommen till en av världens, eller iallafall Redaqtionens, mest omtalade tidskrifter, dbuggen. Detta är en historisk händelse, detta är nämligen en av dina firsts och inte vilken first som helst utan ditt första dbuggen-nummer, en chans som ett tiotal människor skulle ge typ en gammal femkrona för. dbuggens mål, förutom världsherravälde samt ett oändligt flöde av Breznak, är att i denna sociala mediers värld ge alla som är uttråkade nog att sitta med ansiktet i närmaste skärm något som är snäppet roligare än att en före detta minister drar ned sina brallor och slänger upp pungen i ansiktet på dig. Därför hittar du oss på typ nästan exakt alla sociala medier förutom Tinder.

Om du nu, mot förmodan, inte skulle få nog av Redaqtionens sociala medier utan vill veta vad som finns bakom denna fasad av lågkvalitativ journalistik så bjuder vi på någonting alldeles extra bara för dig, och alla andra så klart. Varje vecka, eller lets be honest, när vi har något med substans att prata om, så kan våra vackra stämmor höras i första bästa podcastapp under namnet dtugget. Där får ni veta mer om allt från vad skillnaden på de två spolknapparna på en toalett är till hur en rymdfarkost styrs. Tyvärr var dtugget ett av WannaCry’s främsta mål och betalningen var ett stort antal av våra  [podcastavnitt](http://dbu.gg/podcast), vilket gör att alla inte går att lyssna på. Våra bästa IT-tekniker jobbar på att återställa ordningen i cyberrymden.

Det finns dem som påstår att Redaqtionen består av en samling eminenta skribenter, skribenter som vänder upp och ned på samhället som du känner till det och får dig att ändra åsikt i ämnen du inte ens hade en åsikt i. De har fel. Redaqtionen består av ett riktigt rövgäng, på möten diskuteras ämnen som vilket av mötets olika kex smakar bäst eller om det skulle vara möjligt att stå på huvudet och podda. Att kalla oss skribenter är något av en överdrift, att vi dunkar huvudet mot tangentbordet i merparten av en föreläsning och sedan publicerar resultatet är något närmare sanningen. [Kaffe](http://dbu.gg/issues/13) däremot, [kaffe](http://dbu.gg/issues/13) kan vi.

Varför har jag nu gjort denna långa utläggning av vad dbuggen är, och inte är? Jo, det är nämligen så att även i de bästa av redaqtioner behövs praktikanter som vi avdankade gamlingar kan dumpa vår kunskap på. dbuggen har mycket troligt den lägsta ribban du kan hitta när det kommer till hur mycket, hur bra eller hur seriöst du skrivit förr. Vi är sjukt taggade på lite nytt blod, vare sig du vill rita en comic i paint eller skriva en debattartikel om att avsätta Trump. Här kan allt som du någonsin drömt om att bokstavligen talat bajsa ut på ett papper, eller ett tangentbord, bli verklighet.

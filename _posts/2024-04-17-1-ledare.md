---
title: "Ledare"
category: 39
order: 1
author: "chefred"
---

**OBS!** Det här numret av dbuggen finns att läsa som en mäckta fin pdf [här](https://dbuggen.s3.eu-west-1.amazonaws.com/issue-2024-april/dbuggen-var-2024.pdf).

# Lystring!

I och med oroligheterna i världen, samhället, på KTH campus, i Datasektionen och främst i Redaqtionen har dbuggens förra chefredaqtör, Laura Nilsson, ansvarsbefriats och blivit satt i husarrest i väntan på en rättvis rättegång. I hennes ställe har jag enhälligt vald som chefredaqtör genom en rättvis och demokratisk valprocess utan varken internationella åskådare eller politiska motståndare. Till att ordning i Redaqtionen har garanterats kommer jag behålla makten, men fria val utlovas i sinom tid.

Vad väntar då för detta år av hittills olösta oroligheter? Jo, den stora skillnaden är självklart att dbuggen nu kommer tryckas i papper utöver att finnas tillgänglig på internet då samtliga ska kunna läsa dbuggen även när vi stänger av internet under protester eller om man behöver någonting att läsa medan atombomberna haglar ner.

På tal om atombomber och totalitära regimer vill vi här på Redaqtionen uttrycka våra varmaste gratulationer och tack till Statsminister Ulf Kristersson för att äntligen bryta Sveriges föråldrade tradition av att inte böja knäna för odemokratiska regimer. Redaqtionen, som har stora investeringar i ungerska och turkiska fonder samt är en stolt sponsor av det militärindustriella komplexet, är överlycklig för de nära relationer Sverige nu bildat med dessa. Vi ser fram emot ett nära samarbete för att begränsa rörelsefriheten i Europa, sänka folkets röster och stoppa pressarna hos de liberala massmedierna, och vi gör även vår del genom att sprida sanningen och endast sanningen i dbuggen, till skillnad från våra konkurrenter.

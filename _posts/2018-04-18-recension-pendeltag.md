---
title: "Recension: Pendeltåg sträckan Ulriksdal - Upplands Väsby "
category: 25
order: 4
author: "Carl-Henrik Spårvagn"
---


Tåget från Ulriksdals Station mot Upplands-Väsby Station rullade in två minuter tidigt till perrongen. Jag blev så orolig att jag skulle missa tåget att jag var tvungen att springa de sista 3-5 stegen (tappade räkningen mitt i stressen), men som tur var väntade föraren tills klockan slog 11:35 innan dörrarna stängdes med ett behagligt litet klick.

Tåget, som är ett av de lite äldre modellerna (femtifyranollnoll nioförti tvåtjugi för alla tågnördar där ute), hade säten klädda i blått tyg med små bilder av diverse kända byggnader i Stockholm så som stadshuset, Globen och DN-skrapan. "Stilrent" tänker jag och sätter mig ner i en stol som tillhör en sätesgrupp om fyra. Tyvärr är sätet inte alls lika skönt som snyggt.

Bortsett från en oskön sittplats var resan ändå ganska behaglig trots att det är en resa som inte innehåller någon sorts spårvagn överhuvudtaget. Jag skulle jämföra känslan med den man får när man nyss blåst ut ljusen på sin födelsedagstårta men ganska snabbt inser att det inte var din tårta utan det var Lisas (8) tårta som du beställde förra veckan som aldrig blev uppäten för att ingen ville fira hennes födelsedag med dig.

När man väl kommer fram till Upplands Väsby förstörs tyvärr hela känslan av en otroligt ful bild som ska föreställa någon sorts vikingabåt som drunknar eller något.

Betyg: 2/5 buggar

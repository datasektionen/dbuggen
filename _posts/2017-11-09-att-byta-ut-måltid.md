---
title: "Att byta ut ett mål mot Plenny"
category: 19
order: 3
author: Samuel Hertzberg
---

Under månaderna som följde dbuggens veckolånga experiment har nästan alla inblandade redaktörer regelbundet börjat dricka Plenny shake som alternativ till vissa måltider.
Det som för mig visades allra mest gångbart var att byta ut frukosten. Många människor har svårt för att äta på morgonen. Då passar en shake bättre än en medtagen eller köpt smörgås till frukost. Ofta ser man redaktörer sitta och dricka sin frukost på den tidigaste av föreläsningar. Själv har jag aldrig haft svårt för att äta tidigt på morgonen, det jag har svårt för är att rättfärdiga att gå upp 40 minuter tidigare bara för att hinna laga frukost. För mig är det en gåva att kunna ta en Plenny istället och klämma ut dyrbar extra sovtid.

Senare under dagen vid lunch såväl som middag sitter man ofta djupt försjunken i effektiviseringen av någon halvkass kod man skrivit. Även då passar sig Plenny mycket bra. Det är sällan man finner ork i att laga goda och näringsriktiga matlådor eller gå ut i höstvädret för att stå i regnet och vänta på en sjabbig falafel för 70 kronor. Istället blandar man en shake på minuten blankt och kan fortsätta koda utan att behöva tänka nämnvärt på plånboken, kniv, gaffel eller tuggmotstånd.

Kort sagt passar Plenny utmärkt när man inte har tid, inte vill göra tid eller inte orkar laga mat. För vissa sammanfaller dessa tre oftast under frukost, för andra mer under lunch eller middag och för de flesta alla tre.
Mer valmöjligheter ger mer frihet och flexibilitet i Redaqtionens vardag.

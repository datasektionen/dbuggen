---
title: "Spännande tankar"
category: 21
order: 7
author: Bellman Snickersson
---
Här kommer en samling tankar som jag, Bellman Karin Snickersson IV, tycker är spännande. En djupdykning i intressanta frågor som jag ställt mig själv helt enkelt. För fler spännande tankar kan du alltid fråga mig vad som helst.

**Damm**  
Jävligt spännande fenomen ändå. Liksom vad är damm ens? Det är så kul att studera damm, det bara ligger där på golvet i stora bollar. Det väger typ ingenting heller, så fort jag går förbi den där stora gråa bollen bredvid mitt köksbord så flyttar den sig några centimeter. Haha, såå coolt. Har ni sett, förresten, när solen lyser in genom fönstret och man ser massa små grejer som rör sig i ljuset. Det är faktiskt inte solstrålepartiklar fick jag veta nyligen, det är damm. Så sjukt coolt, jag som alltid trott att damm bara låg på golvet när det egentligen typ flyger omkring i rummet. Jag undrar hur det flyger omkring, jag är så himla fascinerad av damm. Jag funderar på att börja forska om var damm kommer ifrån, undrar om det finns någon som vet.

**Färg**  
Här om dagen satt jag hemma och badade fötterna när jag hällde i lite diskmedel i vattnet. Då slog det mig. Diskmedlet var ju blått, det såg jag klart och tydligt. Blått som himlen liksom. Då kom jag på den sjukaste grejen. Ser alla andra också färg så här? Tänk om du ser himlen i samma färg som jag ser röd. Helt sjukt skulle det vara. Du ba pekar på en tomat och ser samma färg som jag ser på himlen men kallar den röd. Det här är revolutionerande. Shit.

**Bollar**  
Är inte bollar väldigt fascinerande? De kan liksom rulla så fort det lutar lite grann. Om jag lägger mig ned på marken så börjar inte jag rulla. Hur kommer det sig? Jag skulle ändå vilja kunna rulla, det är ju rätt jobbigt att gå omkring ibland. Hur coolt vore det om jag bara la mig ner och rullade till skolan? Shit vad jag skulle må bra om jag var en boll.

---
title: "Best Friend - En låtanalys"
category: 36
order: 12
author: "Che Fred"
---
**Den ikoniska låten "Best Friend" av danska bubblegum-pop-gruppen Toy-Box från 1999 är en banger. Trots att namnet inte låter bekant alls har du definitivt hört låten tidigare. Det är en man och en kvinna som håller en slags sångdialog. Men vad fan sjunger de om?**

<span style="color: #f2740d;">"Hooah!" </span> är en bra del för att det låter som att man säger något samtidigt som man blir slagen i magen. Jag rekommenderar den här delen.

<span style="color: #f2740d;">"He's my best friend, best of all best friends. Do you have a best friend too?"</span> Ja, faktum är att jag har en bästa vän. Tro det eller ej. Detta gör definitivt låten mer relaterbar.

<span style="color: #f2740d;">"Hello baby can I see a smile?
I'm going to a party and it's gonna be wild. (Okay!)
Can I come, I am sitting alone?
No, friends are never alone (That's right!)"</span><br />
Vi lever inte i en tid där vi ber folk. Och vad har mannen för attityd? "Nej, du får inte komma för att du inte är ensam"? Det är en lögn att man inte kan vara ensam om man har vänner och detta är ett praktexempel på hur toxiska idéer var förankrade under 90-talet.

<span style="color: #f2740d;">"It tickles in my tummy , he's so yummy yummy
Hey, you should get a best friend too"</span><br />
Vad betyder ens den här delen? Varför kittlar det i din mage? Har du mask? Är detta ett fult uttryck för fjärilar i magen? Antagligen. Jag har psykoanalyserat tillräckligt för att förstå att hon har en crush på sin bästa vän. Men detta förklarar inte varför han är god. Är det ryggfiléerna eller…  tänker du på samma sak som jag B1?

<span style="color: #f2740d;">"Lately, everyone is making fun
Nah nah nah nah nah, nah nah nah nah nah nah!"</span><br />
Antagligen skämtar folk om att de två personerna är ett par, trots att de egentligen bara är bästa vänner. Eller har någon bara roligt? I så fall tror jag att de tänkte säga "Lately, everyone is having fun", men vad vet jag?

Sammanfattningsvis är det en riktigt svängig låt, men som får mig att känna lite obehag här och var.

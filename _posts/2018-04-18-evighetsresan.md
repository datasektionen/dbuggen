---
title: "Evighetsresan"
category: 25
order: 2
author: Emil Lindblom
---

Om du någonsin satt din fot på röda mot eller från Mörby så vet du vad jag talar om. Denna hemska upplevelse som till synes aldrig tar slut. Denna förfärliga stund som känns som en evighet. Jag talar såklart om resan mellan Tekniska Högskolan och Universitetet. Enligt SL tar resan approximativt 2 minuter men den som upplevt resan vet att det är total bullcrap. Jag menar inte lite soft dbuggen-bullcrap utan jag menar det som kommer ur från baksidan av en tjur. Efter att ha rest denna sträcka till och från skolan i drygt två år samt att idag den 18 april 2018 gjort ett fälttest så har jag approximerat tiden det tar till knappt en evighet\*.

Eftersom resan tar oändligt lång tid så tänkte jag ge några exempel på vad du hinner med att göra på den tiden:

- Lyssna på knappt 68% av Råttpack (Luzifer Remix)

- Skriva introt till denna artikel

- Springa ände till ände knappt 25 gånger i en enhet i dem nya tågen ([C20](https://sv.wikipedia.org/wiki/C20_(tunnelbanevagn)))** 

- Springa ände till ände drygt 93 gånger i en enhet i dem gamla tågen ([C13](https://sv.wikipedia.org/wiki/C13_(tunnelbanevagn)))**

- Springa knappt 58% av kortaste gångvägen mellan universitet och tekniska högskolan**

- Se på introt till Game of Thrones drygt 1,68 gånger.

- Nästan äta en pizza***

  ---

  *2 minuter, 35 sekunder och 13 millisekunder

  **Med en snitthastighet på 10,438413361 (Usain Bolts snitthastighet när han slog världsrekord på 100m)

  ***Om du är Chefredaqtör för dbuggen

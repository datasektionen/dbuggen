---
title: “Va, är det tenta imorrn?”, eller 5 vettiga platser man kan plugga på
category: 9
order: 4
author: M. Heine
---

Oavsett om du älskar att spendera timme efter timme med matteboken, eller om du helst bara vill kunna få in all information på 5 minuter kommer du att behöva plugga till något förr eller senare - men var inte rädd! Det finns ett stort antal platser på KTH där man kan få sitta mer eller mindre ostört - här kommer ett antal av mina favoriter:

* __Grupprummen i KTHs Bibliotek__ - Ofta upptaget, men drar man ihop några polare och bokar rummet är det ett uppenbart val.
* __Läs-salarna i D-huset__ - På plan 3 i D-huset finns det ett antal tysta läsplatser, perfekt om man är själv och vill nöta lite.
* __META__ - Ibland mycket folk, men vill man ha bra sällskap och många alternativ att fråga om svåra frågor finns det ingen bättre plats.
* __Borggården__ - Om du ska läsa och samtidigt vill ta vara på Sveriges ack-så-fina väder, så är Borggården given.
* __Datorsal Grå__ - Behöver du en dator med Ubuntu? Datorsal Grå (plan 5 i E-huset) är en favoritplats för många dataloger - vettigt om man ska labba tillsammans.

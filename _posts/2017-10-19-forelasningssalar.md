---
title: "En studie i föreläsningssalar"
category: 18
order: 5
author: Carl-Johan Eriksson
---

En fråga vi alla ställer oss: _”Är det verkligen värt att gå på föreläsningen idag?”_. Ofta är det ett väldigt tufft beslut med många komponenter som väger in, _”Är det en bra föreläsare?”_, _”Fan den börjar klockan 08”_, _”Fast de går ju ändå igenom tentan…”_, _”Hmmm, hur mycket bryr jag mig om kursen egentligen?”_. Om era tankegångar går i liknande spår behöver ni inte frukta mer, det finns ett helt objektivt sätt att avgöra om det verkligen är värt att gå på en föreläsning, nämligen vilken föreläsningssal det är.

För att underlätta er beslutsprocess har jag sammanställt en fantastisk review av alla föreläsningssalar värda att reviewa:

**Q1**  
_**Fördelar:**_  
Ganska stor, burkar alltid kunna få nice platser. Rätt ny sal (tror jag, har ingen aning egentligen) så ventilation och så brukar fungera rätt fint.  
_**Nackdelar:**_   
Ljudsystemet fungerar seriöst aldrig, om det nu beror på att föreläsarna jag haft där bara inte har någon aning eller om ljudsystemet faktiskt bara är trasigt lämnar jag upp till läsaren att avgöra.

**Q2**  
finns Q2?

**Maskinsalarna**   
Alltså helt seriöst så har jag varit i några föreläsningssalar i maskin, men traumat att ta sig dit har fått mig att glömma bort hur det var.

**E1**  
_**Fördelar:**_   
E1 är riktigt fint, gott om space och ganska fint att titta ut genom alla fönster längst bak, varför man nu skulle göra det under en föreläsning. Takmålningarna är typ fett K-märkta så de är helt perfekta att tappa fokus genom att stirra och fundera över dem.  
_**Nackdelar:**_   
Av någon anledning så verkar föreläsare gilla att skippa ljudsystemet här (ljudsystem och HDMI är alla föreläsares nemesis), vilket gör att om man sitter längst bak hör man typ inget, sitt långt fram.

**E2**   
Vet att salen finns, men har genuint aldrig varit inne i den

**E3**  
_**Fördelar:**_   
Riktigt trång och mysig.  
_**Nackdelar:**_  
Dörren är sjukt dålig, den går jättelätt sönder om man sparkar på den *host host*.

**V2**  
Skrev en tenta här en gång, den gick inte så bra som jag hoppades så salen får ett väldigt lågt betyg.

**F1 - FETT**  
Var förberedd på att ta med syregastuber och eventuell en gasmask eller två inför en föreläsning här. Om du nu mot all förmodan skulle överleva utan syre under två timmar förbered dig på många missade samtal från mamma och diverse missade friend requests från bottar på Facebook. Finns nämligen NOLL eluttag, typ.

**F2 - FTVÅ**   
F2 kallas frysen, har hört att det är för att det är så kallt där, men har helt ärligt inte varit på tillräckligt många föreläsningar för att kunna verifiera påståendet själv. I övrigt finns det inte jättemycket att säga, den finns liksom.

**D1- DET**   
**Fördelar:** ALLT.  
**Nackdelar:** INGA.

Nu kanske du tänker, _”Carl-Johan, är du verkligen rätt person att skriva om föreläsningssalar, du är ju aldrig på föreläsningarna?”_, och då tänker du helt rätt.

---
title: "Var befann du dig?"
category: 14
order: 4
author: Emil Lindblom
---

Då och då sker det något extraordinärt, det här kan vara mirakel, katastrofer eller bara när någon gör en helt sjuk bottle flip. Vid dessa händelser så vill man ofta ställa frågan: *Var befann du dig?*

Till exempel hade jag högst troligen precis kommit hem från förskolan när det första planet träffade World Trade Center kl 13:46:40 tisdagen den 11 september 2001.

Detta för mig in på en relativt färsk händelse, något som lever i gränslandet till katastrof. För ungefär en vecka sedan gavs tidernas kanske bästa artikel ut, <a href="https://dbu.gg/issues/13">kaffedbuggen</a>, varpå Redaqtionen såklart marknadsförde detta mästerverk. I den stunden hände det som absolut inte får hända, det som i folkmun numera kallas **debuggenincidenten 2k17**. Världspressarna agerade snabbt och rapporterade om detta enorma missöde. Tiden var 16:24 fredagen den 10 mars och nyheten om koffeinpanelens enastående analys skulle annonseras i ettans facebookgrupp när det hände, **dbuggen** felstavas till **debuggen** och ramaskri bryter ut. Det hela löstes nästan omedelbart men det var redan försent.

Så jag frågar igen, *Var befann du dig?*

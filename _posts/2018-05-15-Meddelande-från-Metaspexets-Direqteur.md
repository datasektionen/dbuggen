---
title: "Meddelande från Metaspexets Direqteur"
category: 26
order: 1
author: "Direqtuer för METAspexet 2018, Emmeli Hansson"
---

Spex i helgen. Spex. I. Helgen. Snart går vi i mål. Ett helt års arbete går i mål om några dagar. Det är helt sjukt. Jag har snart varit ansvarig för det här projektet i över ett år. Ett. Helt. År.


Ibland undrar jag vart tiden tagit vägen. För ibland känns det som om det var igår som jag stod på scenen på Teater Bristol i Sundbyberg, i mitt första spex, våren 2015, ny och fräsch ettan på data. Men sen inser jag att hon som stod där på scen och jag… Vi är världar ifrån varandra.


För under min tid på data har jag växt upp. Blivit vuxen. Mognat. Jag vågar mer. Jag vågar att inte bry mig. Jag vågar ta ansvar. Jag vågar släppa saker. Jag vågar skratta. Jag vågar gråta. Jag vågar vara helt och hållet mig själv.


Och det är tack vare sektionen. Tack vare spexet. Tack vare människorna jag träffat. Tack vare vännerna jag lärt känna. Tack vare så många olika saker, som tillsammans skapat förutsättningarna för att jag sitter här och skriver det här.


Och årets spex har överträffat de målsättningar jag satte för mig själv. Drömmålsättningar delar av dom. Men nu står vi här, med premiären slutsåld. Med spexet återuppstartat på Media. Med en grupp spexare som är otroligt taggade på helgen.


Känns som att adrenalinen redan börjat öka. Det är samma känsla som när man som idrottare börjare närma sig det där loppet man tränat så hårt inför. Precis innan starten går. Det är en blandning av ren lycka, förväntan, svårt-att-sitta-still och koncentrerat fokus. Det gäller att spara på den känslan. Spara på den i några dagar till.


Är det du som kommer sitta där i publiken? Det här är inte något du vill missa.

----

XOXO

Direqtuer för METAspexet 2018

[Emmeli Hansson](https://www.linkedin.com/in/emmeli-hansson-68517a152/)
---
title: "Dr. Falafel vs Mr. Falafel"
category: 16
order: 7
author: Mohammad Omer
---

Falafel, en rätt som alla kan samlas runt, veganer som karnivorer. Alla älskar falafel och om du inte gör det så gills det inte, för jag sa att alla älskar falafel och därför är det så nu. Men vilken food truck ger en den bästa falafelupplevelsen? Det ska jag försöka att avgöra nu genom att reviewa de två falafel-food trucksen vid KTH, Dr. Falafel och Mr. Falafel.

**Dr. Falafel**  
Med den kärleksfulla slogan ”mer falafel, mindre rasism” öppnar Dr. Falafel famnen för alla människor. I food trucken finns två superglada grabbar som alltid ler åt en samtidigt som de serverar falafeln. Falafeln i sig är rätt god, såserna är alltid on point (man måste alltid beställa extra sås) och upplevelsen i överlag är väldigt trevlig. Ett annat plus är att de aldrig varit rasistiska mot mig samtidigt som jag beställt mat så de lever upp till sitt motto. Ett minus är att portionerna kan vara rätt små.

**Mr. Falafel**  
Med den inte lika catchiga slogan ”En hel massa falafel men även lite rasism” har den nya spelaren i stan Mr. Falafel öppnat portarna till sin food truck. Som slogan säger får man massa av falafel och den är otroligt god, kryddorna är välbalanserade, såserna förhöjer falafelsmaken och salladen är väldigt fräsch. Men de är inte så trevliga i kassan som man kanske hade kunnat gissa. Det slinker ju ut ett och annat ”gå hem dit du kom ifrån” i kassan när man beställer.

**Slutsats**  
Så vilken food truck ger den bästa falafelupplevelsen? Om man bara ser till maten är Mr. Falafel överlägset bäst och man får massa mat men kundbemötandet hos Dr. Falafel är ju mycket bättre, svårt val det här… Jo men så här är det, ja visst varje gång man beställer från Mr. Falafel kanske man börjar gråta, man kanske bara vill ligga i sängen resten av dagen och man känner sig kanske kränkt men man har i alla fall en massa falafel att dränka sorgen i, så vinnaren är Mr. Falafel.

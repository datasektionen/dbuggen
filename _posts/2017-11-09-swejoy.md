---
title: "SweJoy"
category: 19
order: 1
author: Emil Lindblom
---
_“SweJoydbuggen?”_ tänker du kanske, vad är SweJoy? Joru, det tänker jag nu berätta för dig. SweJoy är den svenska leverantören av Plenny shake. _“Plenny shake?”_ tänker du kanske, vad är Plenny shake? Joru, det tänker jag nu berätta för dig. Plenny shake är ett måltidssubstitut i pulverform som man skakar med vatten och dricker. _“måltidssubstitut?”_ tänker du kanske, vad är… Nej nu får det räcka. Det här betyder alltså att det är fullt möjligt att leva med endast Plenny shake som sin kost då det innehåller alla näringsvärden du kan tänka dig att behöva, rimligt kan dock vara att kolla med en läkare eller dyl. om du tänkt konvertera helhjärtat över natten då det kanske inte är perfekt för alla situationer. Vänta, de säger alltså att man kan leva bara på pulver och vatten? Japp, det säger dem och därför har vi tänkt att vi ska demonstrera att det är fullt görbart genom att helt enkelt testa hur det är att leva på endast dessa shakes. Utöver det har vi även några andra roliga test och tips för er.

Jag vill vara 100% ärlig med att detta är sponsrat då det faktiskt är SweJoy som försett oss med dessa shakes för att låta oss göra en undersökning. Vi har däremot skrivit helt ärligt hur det gått för oss och flera av oss har fortsatt att dricka Plenny i efterhand, i något minskad skala.

För att demonstrera hur nice SweJoy är så har de även försett oss med en rabattkod om man köper pulver från dem innan söndag. På deras [hemsida](https://www.swejoy.se) kan du i kassan slå in koden **‘dbuggen’** för att få 10% rabatt på ditt köp. Det är åtminstone värt att testa även om du inte vill köpa hem en årsförbrukning. Och ja, är du inte övertygad så kan du läsa våra texter och bilda dig en uppfattning. Är du ännu inte övertygad så ta dig in på SweJoys hemsida och läs vad de själva skriver om produkten.

Så varför gör då vi det här? Förutom att vi får massa gratis måltider? Vi har märkt att det är vanligt i vår bransch att folk sveper en sån här jävel för att få i sig en snabb lunch på jobbet så att man snabbt kan återgå till Stack Overflow för att läsa varför din kod inte kompilerar. Samtidigt är man ju lite feg och vågar inte riktigt köpa massa pulver utan att testa först.

![](https://dbuggen.s3-eu-west-1.amazonaws.com/swejoy/plenny5.jpg)

---
title: "Veckans öl"
category: 23
order: 4
author: Martin Hyberg
---
Vi är alla lurade! Det har observerats att barer runt om på södermalm inte lever upp till de erbjudande som de skyltar med. Om man varje vecka blir sugen på öl så skulle det ju vara guld värt att ha en närliggande bar med erbjudandet Veckans öl. Nya spännande tungkittlande brygder att dricka varje vecka. Lätt att utvidga sina öl-vyer utan att behöva fråga efter den obskyra dammiga flaskan som står i kylarna bakom baren. Nu är det ju så att många barer har just det, Veckans öl. Baltazar på en liten tvärgata på Götgatsbacken, Charles Dickens på Folkungagatan och Stage mitt på Hornstull erbjuder en veckans öl varje vecka. Halvmediokra barer och utbud med halvmedioker personal. Dock är det mycket trevligt att sitta där och dricka öl själv eller med kompisar. Men varför är vi lurade?, känner hur frågan fräter på din hjärna. Jo, grejen är så att denna veckans öl var precis samma som förra veckans, och förra veckans öl var precis samma som förrförra veckans osv. Rent definitionsmässigt är blir det ju veckans öl även om den inte byts ut varje vecka, men det är ju lite lurigt och tråkigt. Det är alltid en svettig lättdrucken ljus lager på 50cl-flaska, typ Smålands eller Mariestad. Inte för att det är något dåligt med det, veckans öl är det enda jag köper när jag är på de där ställena, och det känns lite coolare att få en flaska och hälla upp själv än att få ett nydiskat blött och varmt glas med fatöl. Du får alltså inte veckans öl om du beställer en stor stark, man måste beställa en veckans öl för att få veckans öl.  

Så vad ska du ta med från denna artikel? Jo, att de tre ovannämnda barer är värda ett besök och att när man är där ska man beställa just veckans öl.
